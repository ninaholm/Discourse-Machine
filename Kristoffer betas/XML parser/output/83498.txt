Presserunde - Finans/Økonomi fredag 9 maj.

Reuters står ikke inde for avisartiklernes nøjagtighed 1) Der er igen kommet skub i eksporten, som har været præget af stagnation i et par år. I første kvartal øgede industrien således sin eksport med 2 pct. i mængde i forhold til i fjor. &quot;Men vi skal ikke forvente nogen bragende fremgang,&quot; siger chefkonsulent fra Dansk Industri, Klaus Rasmussen. (Børsen side 1 og 17)
2) De ældre medarbejdere skal degraderes og have mindre i løn, mener den norske professor og vicedirektør i Norsk Hydro, Regnhild Sohlberg, der i stedet vil forkæle unge. (Børsen side 1 og Børsen Fredags-tillæg side 1)
3) Den Danske Bank og Unibank er tæt på Europas bund, når det gælder om at udbetale udbytte, og den politik kan de internationale investorer straffe. Det siger bankanalytiker Sasha Serafimovski, der står i spidsen for Deutsche Morgan Greenfells bankanalyser. &quot;Hvis pengene bare ligger hen i banken i flere år, mens man overvejer sin strategi, så reagerer de internationale investorer,&quot; siger han. (Børsen side 22)
4) Staten skal betale, hvis kunder mener, at deres bank ikke følger pengeinstitutsankenævnets afgørelser, mener Forbrugerrådets og Finansrådets fælles debatorgan &quot;Forbrugerforum&quot;. Bankerne og Forbrugerrådet vil forsøge at få en særlig ordning med Civilretsdirektoratet, der sikrer fri proces. (Berlingske Erhverv side 1) (Presserunden er udarbejdet af Finansinformation).
(c) Reuters Limited 1997.
