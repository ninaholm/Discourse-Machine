EJD NORDEN SER UDBYTTE MINDST 50 PCT AF RESULTAT.

KØBENHAVN, 12 februar (Reuter) - Ejendomsselskabet Nordens målsætning er at udbetale et højt udbytte, der stiger i takt med den løbende prisudvikling, fremgår det af selskabets børsprospekt, der er udsendt i forbindelse med en emission.
- Det er målet, under forudsætning af en konsolideringsgrad på minimum 40 pct., at udbetale et udbytte på mindst 50 pct. af overskuddet før kurs-og værdireguleringer, men fratrukket udgiftsført skat, hedder det i prospektet.
I 1996 forhøjede Ejendomsselskabet Norden udbyttet med 0,20 kr. til 6,50 kr. per aktie. Den samlede udbyttebetaling svarede dermed til knap 56 pct. af overskuddet før kurs-og værdireguleringer. Selskabet betalte ingen selskabsskat i 1996.
Ejendomsselskabet Norden udbyder i perioden fra den 24. februar til den 7. marts 1.197.733 stk. nye aktier med fortegningsret for de nuværende aktionærer.
- Eva Elgaard Pedersen (+45) 33 96 96 57.
(c) Reuters Limited 1997.
