Færre tomme erhvervslokaler i Kbh - Ministerium.

KØBENHAVN, 3 april (Reuter) - Antallet af tomme erhvervslokaler i hovedstadsområdet fortsætter med at falde, men dog med en lavere hastighed. Det skriver Miljø-og Energiministeriets Landsplanafdeling i en ny udvidet redegørelse, hvor indberetterkredsen er udvidet i forhold til tidligere.
- Fortsat færre tomme erhvervslokaler i hovedstadsområdet, men reduktionstakten er aftaget - fem-seks pct. af kontorlokalerne og to-tre pct. af lokalerne til lager og produktion stod tomme ved årets begyndelse, hedder det i ministeriets nyhedsbrev.
Landsplandafdelingen vurderer ud fra tallene, at reduktionstakten var svagere i sidste halvdel af 1996 end i første halvår.
Ifølge redegørelsen er antallet af tomme erhvervslokaler med mindst 500 etagemeter i hovedstadsområdet faldet med 16 pct. fra 15. maj 1996 til 1. januar 1997.
- Omfanget af tomme kontorlokaler med mindst 500 etagemeter er reduceret med 90.000 etagemeter, eller næsten 20 pct. fra 480.000 etagemeter i maj 1996 til 390.000 etagemeter per 1. januar 1997, skriver ministeriet endvidere.
- Eva Elgaard Pedersen (+45) 33 96 96 58.
(c) Reuters Limited 1997.
