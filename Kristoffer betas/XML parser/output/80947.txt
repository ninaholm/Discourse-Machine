DANSK KAPITALANLÆG OPJUSTERER 1996-PROGNOSE.

KØBENHAVN, 3 marts (Reuter) - Dansk Kapitalanlæg opjusterer nu sine forventninger til regnskabsåret 1996, fremgår det af en fondsbørsmeddelelse mandag.
- Efter afhændelsen af selskabets aktier i Arcodan er der udarbejdet et foreløbigt urevideret regnskab for 1996, som viser et noget større resultat end forventet. Det foreløbige resultat før skat er opgjort til ca. 93 mio. kr. mod 86,3 mio. kr. i 1995 og efter skat til ca. 88 mio. kr. mod 71,7 mio. kr. året før, skriver selskabet.
Tidligere lød prognosen på et resultat for 1996 i samme størrelsesorden som 1995.
(c) Reuters Limited 1997.
