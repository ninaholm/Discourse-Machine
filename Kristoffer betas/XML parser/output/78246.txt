WESSEL &amp; VETT BLIVER ÅRETS AKTIE I 1997 - P&amp;P.

KØBENHAVN, 12 december (Reuter) - Wessel &amp; Vett bliver årets aktie på den danske børs i 1997, konkluderer månedsmagasinet Penge &amp; Privatøkonomi (P&amp;P) i det seneste nummer.
Bladet har spurgt et række analytikere og aktieeksperter om deres forventninger til næste år.
- 20 pct. af eksperterne har udpeget Wessel &amp; Vett som den aktie, der vil klare sig bedst blandt samtlige aktier på Københavns Fondsbørs, skriver Penge &amp; Privatøkonomi.
Ingen af de adspurgte peger på en KFX-aktie, fremgår det af artiklen.
- I stedet vælges mindre og mere spekulative selskaber som VT Holding, Gefion, Scandinavian Mobility, Silcon, Thorkild Kristensen, Danske Trælast og overraskende Crisplant, skriver Penge &amp; Privatøkonomi.
Blandt KFX-papirerne har Superfos, Danisco og Novo Nordisk flest tilhængere.
Der er ikke stor tiltro til A. P. Møller.
- Ingen har udpeget selskabet som værende blandt de mest attraktive investeringer i det kommende år, fremgår det af artiklen. (/olm).
(c) Reuters Limited 1996.
