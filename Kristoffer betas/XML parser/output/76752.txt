CHASE SER DANSK-TYSK RENTESPÆND I 60 BP OM 3 MDR.

KØBENHAVN, 8 oktober (Reuter) - Den amerikanske investeringsbank, Chase Investment Bank, forudser i sin seneste prognose, at det dansk-tyske rentespænd kan blive indsnævret yderligere for om tre måneder at være helt nede på 0,6 pct.point.
- Da de fleste af de relevante Maastricht-kriterier er opfyldt af Danmark, bør markedet have et tillidsfuldt syn på Danmarks manglende EMU-deltagelse, og det bør kunne få renteafstanden til Tyskland indsnævret på kort sigt. 60 bp synes muligt, skriver økonomerne i Chase Investment Bank i Currence Stategy and Economic Outlook for oktober.
De hæfter sig ved kronens mulighed for at blive knyttet til euro&apos;en gennem et snævert bånd.
På en måneds sigt venter Chase, at det dansk-tyske 10-årige rentespænd vil fastholde det nuværende niveau på 80 bp, mens det på tre-måneders sigt vil falde med 20 bp til 60 bp. (/eep).
(c) Reuters Limited 1996.
