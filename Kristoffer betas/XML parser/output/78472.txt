RENTESPÆND KAN FASTHOLDES TRODS STIGENDE MARKED.

KØBENHAVN, 20 december (Reuter) - De dansk-tyske rentespænd kan holde niveauet trods et stigende marked, vurderer en obligationshandler fredag morgen. Et meget stærkt amerikansk marked samt højere åbninger i Europa sikrer opløftende toner på sidste børsdag med valør i år.
- Med nytår in mente tror jeg ikke, at der vil komme papirer tilbage. Psykologien i markedet siger, at nye penge fra på mandag vil sikre et fortsat positivt marked. Vi kan gå mod årets højeste niveauer, siger en aktør.
Statens 8 pct. 2006 handles kl. 8.45 i 109,55 mod 109,00 i eftermarkedet torsdag.
(c) Reuters Limited 1996.
