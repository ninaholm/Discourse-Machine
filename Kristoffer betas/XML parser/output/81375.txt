Manglende købere trækker Novo-aktien ned - dealer.

KØBENHAVN, 12 marts (Reuter) - Novo Nordisks aktie kan ikke fastholde den umiddelbare stigning, som kom efter offentliggørelsen af koncernens 1996-regnskab. Kursen på aktien ligger ved 14.40-tiden i 683 - et fald på 12 kr. i forhold til tirsdagens lukkekurs. Umiddelbart efter offentliggørelsen af regnskabet, der viste et resultat før skat på 2.521 mio. kr. mod 2.156 mio. kr. året før, steg aktien til kurs 704 fra kurs 686.
- Der var nogen som forsøgte, at handle aktien op lige efter offentliggørelsen af regnskabet, men de måtte hurtigt indse, at der ingen købere var på det niveau, siger en handler.
Handleren vurderer, at aktien på det nuværende kursniveau er for dyr, og at den nok skal længere ned i kurs.
- Markedet syntes, at aktien er ved at være godt betalt, og så ser man det klasssiske billede, at når regnskabet kommer, og er som forventet - så falder aktien. Det er en meget høj pris for Novo-aktien og aktien kan godt falde yderligere til et niveau omkring de 680, siger han.
Novo Nordisk sluttede tirsdag i kurs 695.
- Jørn Nurkka (+45) 33 96 96 55.
(c) Reuters Limited 1997.
