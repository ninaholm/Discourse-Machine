Økonomer venter lille fald i forbrugertillid i maj.

KØBENHAVN, 16 maj (Reuter) - Otte danske bankøkonomer venter et fald i den danske forbrugertillid i maj. Det viser en Reuters rundspørge op til tirsdagens offentliggørelse af forbrugertillidsindikatoren for maj fra Danmarks Statistik.
Efter en indikatorværdi på 11 i april, lyder konsensusskønnet for maj på en indikatorværdi på 10. Det samlede skøn dækker over et skønsinterval, der går fra otte til 11.
Økonomerne henviser primært til regeringens økonomiske indgreb, når det ventede fald forklares.
Netop i begyndelse af maj, hvor forbrugerforventningsundersøgelsen blev foretaget, var debatten om et forestående økonomisk indgreb hed, hvilket blandt andet kunne aflæse i Gallups ForbrugerForventningsIndeks (FFI) for maj. Indekset, der blev offentliggjort den 13. maj viste et fald til 145,7 fra 160,8 i april.
Skulle indekset i modsætning til økonomernes forventning stige, vil det sætte ny rekord.
Indikatorværdien har aldrig før været højere en 11. Kun seks gange i alt har indikatorværdien i øvrigt været så høj.
- Stig Ørskov Pedersen (+45) 33 96 96 59.
(c) Reuters Limited 1997.
