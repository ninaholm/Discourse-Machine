Fordele ved medlemskab af stabil ØMU - DØR.

KØBENHAVN, 21 maj (Reuter) - Der en række økonomiske fordele ved at deltage i tredje fase af den økonomiske og monetære union (ØMU), hvis den vel at mærke bliver stabil. Omvendt kan det være en fordel for Danmark ikke at deltage i den fælles mønt, fordi vi teoretisk bevarer muligheden at kunne justere valutakursen, hvis det bliver nødvendigt. Det vurderer Det Økonomiske Råd (DØR) i sin vismandsrapport, der blev offentliggjort onsdag.
- Hvis ØMU&apos;en bliver stabil, viser analyserne, at der er flere økonomiske fordele ved medlemsskab. En fordel ved at stå uden for kan være, at Danmark har muligheden for egenhændigt at kunne justere valutakursen, hvis vi bliver ramt af et stort, landespecifikt stød. Et andet argument for at stå uden for, i hvert fald til at begynde med, kan være, at der er en risiko for, at ØMU&apos;en bliver ustabil, skriver vismændene.
Vurderes det imidlertid, at der er stor sandsynlighed for en stabil møntunion og lille risiko for økonomiske chok, der specifikt rammer den danske økonomi, bør Danmark set fra et økonomisk synspunkt ikke tøve med at gå med i ØMU&apos;en fra starten, konkluderer Det Økonomiske Råd.
(c) Reuters Limited 1997.
