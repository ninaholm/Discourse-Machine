Presserunde - Generelle nyheder fredag 9 maj.

Reuters står ikke inde for avisartiklernes nøjagtighed 1) Et valg nu ville sende SR-regeringen på porten, og Danmark ville få et borgerligt flertal baseret på 92 mandater. Det viser en Greens-undersøgelse. S står således kun til 50 mandater mod 56 i april-undersøgelsen og 62 ved valget. Konservative er derimod gået 5 mandater frem til 24 mandater fra 19 i april. Radikale står til uændrede 10 mandater, mens CD står til 5 mandater. (Børsen side 1 og 14)
2) Trods udsigten til nye mia.-ordrer i kølvandet på teleliberaliseringen, truer global mangel på komponenter nu det igangværende danske elektronik-boom. På lidt længere sigt frygter branchen desuden, at der vil opstå mangel på kvalificeret arbejdskraft. Det bekræfter både Danfoss Drives og Arcodan. (Børsen side 1 og 4)
3) Mærsk McKinney-Møller roste ved onsdagens generalforsamling i D/S 1912 erhvervsminister Jan Trøjborg for hans indsats for at forhindre skibsværftsstøtte i EU. (Børsen side 6 og 16)
(Presserunden er udarbejdet af Finansinformation).
(c) Reuters Limited 1997.
