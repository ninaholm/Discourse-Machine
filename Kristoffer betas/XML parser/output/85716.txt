Natbank tilbagekøbte indskudsbeviser for 10,2 mia.

KØBENHAVN, 14 juli (Reuter) - Nationalbanken tilbagekøbte mandag indskudsbeviser fra pengeinstitutterne for i alt 10,2 mia. kr., oplyser Nationalbanken.
Tilbagekøbsrenten er 3,50 pct. plus et tillæg på 0,05 pct. Indskudsbevis-renten er uændret fra Nationalbankens seneste operation i indskudsbeviser.
Tilbagekøbene er foretaget med hhv. 7,8 mia. kr. i serie 97/29 med forfald 18. juli og 2,4 mia. kr. i serie 97/30 med forfald 25. juli. Dermed blev markedets beholdning af disse indskudsbeviser reduceret til hhv. 15,8 mia. kr. og 37,6 mia. kr.
- Søren Linding Jakobsen (+45) 33 96 96 53.
(c) Reuters Limited 1997.
