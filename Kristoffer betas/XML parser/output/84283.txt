Falck-reddere forkaster OK-resultat - Falck/SiD.

KØBENHAVN, 30 maj (Reuter) - Afstemningen om et overenskomstresultat for 3.400 reddere i Falck-koncernen sluttede fredag med et nej, skriver Falck og SiD i en fælles pressemeddelelse fredag eftermiddag.
- Parterne er enige om at gøre et nyt forsøg på at nå en overenskomst. Forhandlingerne fortsætter i weekenden, hedder det i meddelelsen.
Stemmeprocenten ved OK-afstemningen var med 86,9 pct. usædvanlig høj. 2.399 stemte nej, og 1.110 stemte ja.
(c) Reuters Limited 1997.
