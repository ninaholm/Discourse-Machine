COLOPLAST OPJUSTERET TIL HOLD - AMAGERBANKEN.

KØBENHAVN, 7 februar (Reuter) - Analytikere i Amagerbanken har i februar udgaven af publikationen Fonds-og Valutainformation ændret deres anbefaling på Coloplast-aktien til hold fra sælg.
- Vi har ændret vores anbefaling efter, at selskab har udstedt fondsaktier. Det har betydet, at aktien er faldet fra kurs 700 ned til omkring kurs 460. Det gør rent psykologisk, at der er en del investorer, som finder aktien billigere uanset, at det ikke ændrer på prisfastsættelsen, siger aktieanalytiker Søren Møller Sørensen til Reuters Finans.
Samtidig har banken opjusteret sine forventninger til Coloplasts indtjening, p.g.a den styrkede USD.
Fredag kl. 9.40 ligger kursen på Coloplast på 485, hvilket er uændret i forhold til lukkekursen torsdag.
- Jørn Nurkka (+45) 33 96 96 55.
(c) Reuters Limited 1997.
