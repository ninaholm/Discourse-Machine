Rekordjagt for danske aktier sluttede fredag.

KØBENHAVN, 18 juli (Reuter) - Den flere uger lange rekordjagt på det danske aktiemarked sluttede fredag, og den kommende uge kan KFX-indekset godt falde yderligere. Men ellers ventes der en konsolideringsperioden frem til offentliggørelsen af halvårsregnskaberne i august, vurderer en aktiehandler.
- Jeg tror, at vi sætter os lidt på det nuværende niveau. Indekset kan godt falde til 190, i de kommende dage, siger dealeren.
KFX sluttede fredag 3,49 point, eller 1,78 pct., lavere i 192,12.
(c) Reuters Limited 1997.
