AKTIESALG SKAL NEDBRINGE STATENS GÆLD - VENSTRE.

KØBENHAVN, 16 september (Reuter) - Venstre foreslår, at man sælger eller privatiserer de aktieselskaber, der helt eller delvist ejes af staten. En afhændelse af disse statslige aktiver vil udelukkende skulle anvendes til at nedbringe statens gæld og vil ikke have nogen effekt på det offentlige driftsbudget, fremgår det mandag af Venstres forslag til finansloven for 1997.
- Hvis alle statens selskaber blev privatiseret, ville dette indbringe et beløb svarende til mindst den samlede egenkapital på 38 mia. kr., hvoraf statens andel udgør godt 22 mia. kr., skriver Venstre.
Venstre mener ikke, at staten skal være selskabsejer, og partiet er derfor villig til, at diskutere privatiseringen af samtlige de selskaber, hvor staten indgår som aktionær.
[MORE].
