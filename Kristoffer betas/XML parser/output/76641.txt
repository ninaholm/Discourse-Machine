Valuta - JPY stadig svag i Europa onsdag formiddag.

KØBENHAVN, 2 oktober (Reuter) - Den japanske yen er
markant svækket, men den handles en anelse stærkere i
Europa onsdag formiddag, end i nattens asiatiske marked.
Japanske yen faldt ned under 2-1/2 års laveste kurs
mod US-dollar i nattens løb, og valutahandlere forventer,
at dollaren kan fortsætte videre op, hvis 112 yen brydes.
- Det kan blive en kamp at komme gennem 112, men hvis
det sker, er der en hel del som endnu ikke har fået købt
tilstrækkeligt af den amerikanske dollar. Vi kan derfor se
en signifikant teknisk købsinteresse i den amerikanske
valuta, mener Peter Wood, valutadealer i Bank of Boston.
Den japanske yen er ramt af forventninger om, at
kapital vil begynde at flyde ud af den japanske økonomi,
mener handlere.
- Forventningerne om, at et privat kapital-outflow fra
Japan i begyndelsen af 2. halvdel af det japanske finansår
vil accelerere, løber fortsat, lyder kommentaren.
Finansårets 2. halvdel er netop begyndt i starten af
oktober.
I forhold til den australske dollar er yen i fire års
svageste, og mod britiske pund sterling er niveauet nede
på 3-1/2 års laveste yen-kurs.
DEM/DKK  USD/DKK FRF/DKK USD/JPY USD/DEM
Onsdag    11.19  3,8380   5,8515  1,1325  111,65  1,5235
Tirsdag   14.14  3,8375   5,8505  1,1335  111,25  1,5245
(/klp).
(c) Reuters Limited 1996.
