ISS-chefen vil gøre comeback i USA - BN.

KØBENHAVN, 16 maj (Reuter) - ISS&apos; øverste chef, Waldemar Schmidt, har en ambition om, at tilbagekøbe ISS&apos; amerikanske aktiviteter fra den nye hovedaktionær Aaxis om senest fem år, fremgår det af Børsens Nyhedsmagasin (BN) fredag.
- Det vil ikke være i tråd med ISS-koncernens strategi at holde sig væk fra et så vigtigt marked som Nord-og Sydamerika. Det er min ambition som virksomhedsleder at vende tilbage. Jeg håber, at vi er så godt kørende om fem år, at vi har råd til at betale den markedspris, ISS Inc. måtte have, siger Waldemar Schmidt til BN.
Tidshorisonten på fem år er ikke tilfældig. Til den tid udløber den samarbejdsaftale/konkurrenceklausul, ISS har indgået med Aaxis.
Samtidig venter Waldemar Schmidt, at &quot;det nye ISS&quot; vil have øget sin nuværende markedsværdi med seks mia. kr. til minimum 10 mia. kr. Og koncerne vil, vurderer koncernchefen, være rigeligt polstret til at købe ISS Inc. tilbage på almindelige markedsvilkår.
- Jørn Nurkka (+45) 33 96 96 55.
(c) Reuters Limited 1997.
