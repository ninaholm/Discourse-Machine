ATP fik markedsafkast på 15,6 pct i 1996.

KØBENHAVN, 29 april (Reuter) - Arbejdsmarkedets Tillægspensions (ATP) investeringsvirksomhed gav i 1996 et afkast på 15,6 pct., som pensionskassen selv betegner som godt, fremgår det af en regnskabsmeddelelse tirsdag.
Administrations-omkostningerne ligger fortsat på et meget lavt niveau, anfører ATP, og oplyser, at det i 1996 kostede 19 kr. pr. medlem at administrere ordningen mod 18 kr. i 1995.
I 1996 udbetalte ATP pensionsydelser for i alt 2,5 mia. kr., svarende til en stigning på 200 mio. kr. fra året før.
ATP havde ved udgangen af 1996 aktiver for 143,8 mia. kr. mod 128,8 mia. kr. året før.
- Redaktionen (+45) 33 96 96 56.
(c) Reuters Limited 1997.
