131.000 i gennemsnit på efterløn i 1997 - DA.

KØBENHAVN, 29 maj (Reuter) - Dansk Arbejdsgiverforening (DA) forudser, at der i gennemsnit vil være 131.000 personer på efterløn i 1997, og det er væsentligt flere end regeringens skøn, skriver Agenda, der udgives af DA.
- Nye beregninger fra DA viser, at der med al sandsynlighed vil være i gennemsnit 131.000 på efterløn i 1997. Staten står derfor over for en ekstraudgift på ca. 250 mio. kr., som der ikke er taget højde for i finansloven for 1997, skriver Agenda.
Regeringen opjusterede i finansloven sit skøn for antallet af efterlønsmodtagere med 3.600 til 128.600 personer.
- Ole Mikkelsen (+45) 33 96 96 54.
(c) Reuters Limited 1997.
