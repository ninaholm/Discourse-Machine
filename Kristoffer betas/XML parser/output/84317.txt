Højteknologi i over 1/3 af produktion - Hilden.

KØBENHAVN, 2 juni (Reuter) - Højteknologiske produkter skal udgøre mere end den tredjedel af den danske produktion, som højteknologien tegner sig for i dag, skriver Forskningsministeriet i sin forskningspolitiske redegørelse for 1997.
- Danmark har for tiden overskud på handelsbalancen. Men hvis denne udvikling skal fortsætte, kræver det, at dansk erhvervsliv er parat til omstilling. De lavteknologiske brancher står i dag for 2/3 af Danmarks samlede produktion. Det kan vi ikke blive ved med at leve af og leve med, hedder det i redegørelsen.
I redegørelsen lægger forskningminister Jytte Hilden især vægt på, at erhvervslivets forskningsindsats skal øges i samarbejde med det offentlige.
Hun fremhæver A. P. Møllers donation af 75 mio. kr. til en gruppe matematikere på Odense Universitet, der i samarbejde med Lindøværftet har udviklet computerstyrede produktionssystemer.
Også et samarbejde, som Novo Nordisk for nylig har indgået med universitetsforksere indenfor bl.a. børnekultur og proteiner fremhæves i redegørelsen.
- Morten Bonde Pedersen (+45) 33 96 96 51.
(c) Reuters Limited 1997.
