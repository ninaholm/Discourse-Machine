Nord/LB udsteder 4 pct lån på 125 mio kr.

KØBENHAVN, 23 juni (Reuter) - Norddeutsche Landesbank Girozentrale udsteder et 4 pct. obligationslån på 125 mio. kr. Lånet har en løbetid på to år, men kan forlænges indtil år 2002. Det oplyser banken mandag.
Første rentetermin er den 30. december 1997.
- Udstederen har ifølge prospektet mulighed for at forlænge lånet til 2002. Obligationerne vil i så tilfælde blive forrentet med 5,375 pct. fra den 30. december 1999 til den 30. december 2002, skriver Københavns Fondsbørs i en meddelelse om lånet.
- Eva Elgaard Pedersen (+45) 33 96 96 58.
(c) Reuters Limited 1997.
