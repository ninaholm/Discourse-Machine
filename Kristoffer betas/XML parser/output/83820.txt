Frp-krav om direkte valg til LD&apos;s bestyrelse.

KØBENHAVN, 20 maj (Reuter) - Fremskridtspartiet kræver, at bestyrelsen for LD skal vælges direkte af dyrtidsfondens medlemmer, skriver partiets gruppeformand, Kim Behnke, i en pressemeddelelse.
- Fremskridtspartiet finder det glædeligt, at LO endelig har indset, at danskerne selv skal have mulighed for at bestemme over milliarderne i Lønmodtagernes Dyrtidsfond. Fremskridtspartiet tager tråden op og foreslår, at danskerne også vælger LD&apos;s bestyrelse ved direkte valg, skriver Kim Behnke.
LO&apos;s udspil kommer på baggrund af, at LD har været i søgelyset som storaktionær i Cheminova pga. fabrikkens salg af giftige sprøjtemidler er blevet stærkt kritiseret, fremgår det af meddelelsen.
- Når LO endelig udviser demokratiske træk, bliver det spændende at se, om LO også er villig til at sætte de gode ben i bestyrelsen på valg, eller om demokratiseringen kun er spil for galleriet, skriver Behnke.
- Morten Bonde Pedersen (+45) 33 96 96 51.
(c) Reuters Limited 1997.
