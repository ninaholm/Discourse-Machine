Polen første skridt i Østeuropa for NKT - adm dir.

KØBENHAVN, 27 februar (Reuter) - NKT Cables bud på aktierne i polens fjerde største kabelproducent, Slaska Fabryska Kabli (SFK), skal ses som en strategisk investering. Det oplyser NKT Cables adm. direktør, Asger Bundsgaard-Jensen, torsdag til Reuters Finans.
- For NKT Cables er målet med en overtagelse at positionere sig på de østeuropæiske markeder, men i øjeblikket ser vi kun på denne her mulighed, men der jo frit spil i fremtiden for yderligere overtagelser, siger Asger Bundsgaard-Jensen.
NKT Cables har budt 27,9 zloty per aktie i SFK, som onsdag aften lukkede i kurs 39,9 zloty.
- Vi har budt 27,9 zloty for aktierne, og det regner vi med er den rigtige pris for aktierne, fortsætter han.
NKT ejer på nuværende tidspunkt 25 pct. af aktiekapitalen i SFK, mens Investeringsfonden for Østlandene (IØ) ligeledes ejer 25 pct. af aktiekapitalen, og Asger Bundsgaard regner med, at IØ vil benytte sig af NKT Cables&apos; tilbud.
- Jeg venter, at IØ vil gøre brug af vores tilbud. Der er ikke andre store aktionærer involveret i SFK. Vi ønsker dog ikke at overtage SFK 100 pct., men kun at blive majoritetsejer i selskabet, siger Asger Bundsgaard-Jensen.
- Jørn Nurkka (+45) 33 96 96 55.
(c) Reuters Limited 1997.
