S FREM, K TILBAGE EFTER ENGELLS FALD - GALLUP.

KØBENHAVN, 25 februar (Reuter) - Det Konservative Folkeparti har siden Engells afgang mistet mere end to pct.point af vælgerne, mens Socialdemokratiet har vundet 1,5 pct.point. Det viser en dugfrisk Gallup-undersøgelse bragt i Berlingske Tidende tirsdag. Undersøgelsen er foretaget i perioden 21-23 februar.
Per Stig Møller og de øvrige konservative ville ved et valg i dag få opbakning fra 12,5 pct. af vælgerne mod 14,7 pct. en uge tidligere. Socialdemokratiet ville høste 31,6 pct. af stemmerne, mens Venstre ville få 28,6 pct. af stemmerne mod 28,1 pct., viser Gallups måling.
Det radikale Venstre og Enhedslisten står til en nogenlunde uændret vælgertilslutning på hhv. 5,1 pct. og 3,4 pct., mens CD ville gå en anelse frem til 2,2 pct. SF har siden sidste uge tabt godt 0,5 pct.point til 7,4 pct.
De to partier på den yderste højrefløj ville tilsammen kunne mønstre 6,8 pct. af vælgerne.
- Eva Elgaard Pedersen (+45) 33 96 96 57.
(c) Reuters Limited 1997.
