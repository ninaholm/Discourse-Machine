Codans pensionspuljer holder afkast-tempo fra 96.

KØBENHAVN, 29 juli (Reuter) - Codan Banks pensionspuljer har holdt tempoet fra 1996 og præsteret gode resultater i første halvår 1997, skriver banken i et nyhedsbrev.
Den Internationale Pulje har klaret sig bedst med et afkast på 28,5 pct., mens investeringerne i de danske aktier har givet 20,6 pct. Til sammenligning er KFX-indekset på Fondsbørsen steget godt 26 pct., mens totalindekset steg knap 25 pct. i årets første seks måneder.
Mixpuljen, der har investeringer i både aktier og obligationer, har givet et afkast på 12,1 pct., mens danske obligationer har givet 6,0 pct. Indeksobligationer har præseret 5,4 pct. i afkast, mens Seniorpulje, har investerer i korte obligationer, har givet 3,2 pct., fremgår det.
I de kommende måneder venter Codan Bank stabile obligationsmarkeder, selv om der på lidt længere sigt er udsigt til, at et konjunkturopsving kan trække renterne opad.
- Så længe obligationsrenterne fortsætter på det nuværende niveau, ser der ikke ud til at være væsentlige risici forbundet med aktierne, og en vis yderligere kursstigning kan begrundes med et gunstigt erhvervsklima og betydelige tilgang af opsparingsmidler til investering i aktier, vurderer Codan Bank.
- Ole Mikkelsen (+45) 33 96 96 54.
(c) Reuters Limited 1997.
