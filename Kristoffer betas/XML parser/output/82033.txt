Lykketoft delvist enig i kritik fra Hans Zeuthen.

KØBENHAVN, 24 marts (Reuter) - Finansminister Mogens Lykketoft er delvist enig med økonom og tidligere rigsstatistiker, Hans Zeuthen, i, at det danske arbejdsmarked ikke er smidigt nok.
Til Reuters Finans sagde Hans Zeuthen mandag, at det danske arbejdsmarked fungerer så dårligt, at &quot;der hist og pist opstår overophedningsproblemer&quot; i perioder med højkonjunktur.
På et pressemøde mandag eftermiddag erkendte Mogens Lykketoft, at smidigheden i det danske arbejdsmarked ikke er &quot;perfekt&quot;.
- Det danske arbejdsmarked er ikke perfekt, men vi arbejder på sagen, sagde Lykketoft.
Ikke overraskende sagde han, at regeringens arbejdsmarkedsreform allerede har gjort arbejdsmarkedet smidigere.
- I 1980&apos;erne havde man ikke et beredskab og en smidighed, der gjorde det muligt at hæve antallet af beskæftigede med 90.000 på tre år uden flaskehalse og tiltagende pris-og lønstigninger. Det har den nuværende regering gjort, sagde han.
- Morten Bonde Pedersen (+45) 33 96 96 51.
(c) Reuters Limited 1997.
