CHEMITALIC SER MULIGHED FOR BEDRE INDTJENING.

KØBENHAVN, 27 september (Reuter) - Chemitalic bestyrelse meddelelte på generalforsamlingen fredag, at det er muligt at hæve indtjeningen i indeværende regnskabsår.
- Der er lagt grobund for, at niveauet i den primære indtjening skulle kunne hæves i det kommende regnskabsår, uagtet der budgetteres med en forventet indtjening af primær drift svarende til året i år, skriver bestyrelsen.
I regnskabsåret 1995/96 fik Chemitalic et primært resultat på 14,8 mio. kr.
Da årsregnskabet kom i august skrev selskabet, at man forventer en beskeden stigning i såvel omsætning som i det primære resultat i 1996/97.
Med henblik på forenkling af selskabskonstruktionen blev det på generalforsamlingen besluttet at fusionere Ejendomsselskabet Egedal med Chemitalic, oplyser selskabet.
Udbyttet blev fastsat til 15 pct. (/jnu).
(c) Reuters Limited 1996.
