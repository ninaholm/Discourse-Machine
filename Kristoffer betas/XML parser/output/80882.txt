Kompan resultat nedjusteres til 14,8 mio før skat.

KØBENHAVN, 28 februar (Reuter) - Kompan International nedjusterer sine forventninger til hele regnskabsåret på baggrund af en intern revision af regnskaberne i Kompan Inc. oplyser Kompan fredag.
- Det korrigerede resultat i Kompan Inc. har medført en nedjustering af Kompan Internationals årsresultat med ca. 11 mio. kr. i forhold til forventningerne som meddelt i halvårsmeddelelsen pr. 28. november 1996. Resultatet før skat forventes herefter at udgøre 14,8 mio. kr., oplyser Kompan.
En anden konsekvens af revisionen er, at adm. direktør for Kompan Inc., Troels Engholm, fratræder sin stilling.
(c) Reuters Limited 1997.
