Novo Nordisk ændrer regnskabsprincipper 1 jan 98.

KØBENHAVN, 13 august (Reuter) - Novo Nordisk har besluttet at ændre sine regnskabsprincipper på flere punkter fra det kommende årsskifte, skriver selskabet i sin regnskabsmeddelelse for første halvår, der viste et overskud før skat på 1.345 mio. kr. - en stigning på ni pct.
- Ændringerne, der vil medføre en større grad af sammenlignelighed mellem regnskaberne for Novo Nordisk og andre internationale virksomheder, er i tråd med den seneste udvikling inden for international regnskabspraksis, skriver Novo Nordisk, der tilføjer, at danskernes regnskab efter ændringerne i al væsentlighed vil være i overensstemmelse med de amerikanske regnskabsprincipper (GAAP).
(c) Reuters Limited 1997.
