Bruttonyudlån 56,1 mia kr i 2 kvt - Realkreditråd.

KØBENHAVN, 8 august (Reuter) - Realkreditinstitutternes bruttonyudlån steg i andet kvartal 4,4 mia. kr. til 56,1 mia. kr. i forhold til første kvartal, oplyser Realkreditrådet fredag.
- Set i forhold til første halvår 1996 er der i første halvår 1997 dog tale om et fald i bruttonyudlånet på knap 14 mia. kr., skriver Realkreditrådet i en pressemeddelelse.
Stigningen fra første til andet kvartal skyldes hovedsageligt stigende udlån til ejerboliger og fritidshuse, fremgår det.
(c) Reuters Limited 1997.
