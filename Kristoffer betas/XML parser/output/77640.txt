Valuta - USD svagere mod yen, GPB rekordstærk.

KØBENHAVN, 19 november (Reuter) - Den amerikanske
dollar holder sig uforandret mod D-mark, men er faldet
over for yen i et valutamarked, hvor det britiske pund
løber med det meste af opmærksomheden.
Dollaren har fået lagt en bund under sig på grund af
Buba-kommentarer sent mandag, siger dealere, og henviser
til rådsmedlemmet Ernst Welteke, som udtrykte ønske om en
mere stabil og stærk amerikansk valuta.
Pundet er generelt styrket, og mod den amerikanske
dollar er den britiske valuta handlet op i fire års
højeste kurs på 1,6765 tirsdag middag.
I forhold til den tyske valuta har pundet i dag nået
30 måneders stærkeste niveau.
- Der har været pæn efterspørgsel efter den britiske
valuta over hele linen, fortæller en valutahandler fra en
britisk bank.
Den italienske lire ignorerede premierminister Romano
Prodi, da han lidt før kl. 14.00 udtalte sig om valutaens
fremtid i relation til det europæiske valutasamarbejde.
- Med godkendelsen af 1997-budgettet i underhuset kan
forhandlinger om lirens genindtræden i ERM starte
nårsomhelst, udtalte Prodi.
Liren holdt sig dog ganske tæt ved kurs 1.006,65, lige
efter Prodi talte om valutaens fremtidudsigter.
DEM/DKK  USD/DKK FRF/DKK USD/JPY USD/DEM
Tirsdag   14.13  3,8400   5,7700  1,1350  111,40  1,5025
Tirsdag   10.57  3,8405   5,7695  1,1350  111,60  1,5025
(/klp).
(c) Reuters Limited 1996.
