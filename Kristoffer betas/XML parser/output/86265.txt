Afkast mellem 2,9 og og 46,9 pct i Syd Invest.

KØBENHAVN, 5 august (Reuter) - Investeringsforeningen Syd Invest har haft glæde af stigende aktiekurser og faldende renter i første halvår 1997. De afdelinger i foreningen har således givet afkast på mellem 2,9 pct. og 46,9 pct. i årets første seks måneder.
Den samlede medlemsformue i foreningens afdelinger er steget med 24 pct. til 3,4 mia. kr. i første halvår.
- Foreningen har oplevet en betydelig tilgang af nye medlemmer, og det er kendetegnende, at stadig flere vælger at investere i både obligations-og aktieafdelingerne, skriver Syd Invest i regnskabet.
Det er gået bedst i aktieafdelingen Latinamerika, der har givet et afkast på 46,9 pct. i første halvår. Resten af aktieafdelingerne har givet mellem 21 og 26 pct. i afkast.
I de tre obligationsafdelinger har afkastet været mellem 2,9 og 8,2 pct. Bedst er det gået i afdelingen International, der investerer i udenlandske obligationer.
Ledelsen venter en stabil obligationsrente i andet halvår 1997 og en moderat positiv kursudvikling på aktieinvesteringerne i resten af 1997.
Her følger en oversigt over foreningens afdelinger, deres regnskabsmæssige resultat og afkast i første halvår 1997:.
(c) Reuters Limited 1997.
