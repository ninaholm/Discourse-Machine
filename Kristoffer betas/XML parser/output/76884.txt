Valuta - USD og GBP fortsætter fremmarch.

KØBENHAVN, 15 oktober (Reuter) - Den tyske mark
fortsætter med at være under pres tirsdag eftermiddag, og
er svækket over for de fleste valutaer.
Således er liren styrket til 993,00 mod D-marken fra
994,20 tidligere i dag, mens en dollar nu koster lige
under 1,5400 D-mark. Dermed er dollarens styrket med en
pfennig i løbet af tirsdagens valutahandel.
Mod den franske franc er D-marken svækket til 3,3830
DEM/FRF.
Dollarens fortsætter mod nye rekordniveauer over for
yen&apos;en, hvor eftermiddagens kurs er 112,20 yen per dollar.
Pundet fortsætter den seneste tids tendens, og handles
til kurs 2,4382. Ifølge analytikere svarer pundets
styrkelse siden starten af september til en effektiv
rentestigning på trekvart point.
- Men selvom Bank of England er glade for denne
stramning, ville de nok foretrække en officiel
rentestigning. Det ville sende et klarere signal til
forbrugerne, siger Ciaran Barr fra Deutsche Morgan
Grenfell.
Han forventer en engelsk rentestigning på 50 bp
tidligt i 1997.
Jonathan Loynes fra HSBC Markets vil dog ikke udelukke
en rentesænkning før tendensen vender.
- Men vi skal se et stramt budget, en yderligere
styrkelse af pundet og gode inflationstal, før det sker,
siger han.
DEM/DKK  USD/DKK FRF/DKK USD/JPY USD/DEM
Tirsdag   14.56  3,8325   5,8970  1,1325  112,20  1,5395
Tirsdag   11.06  3,8335   5,8795  1,1320  112,10  1,5340
(/clm).
(c) Reuters Limited 1996.
