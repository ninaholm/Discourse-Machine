Scanboxs SAPL-aktie sluttede dag 1 i 85 cent.

KØBENHAVN, 23 maj (Reuter) - Scanbox Asia Pacific Limited (SAPL) aktie, der blev optaget til notering på Australian Stock Exchance fredag, sluttede dagen i 85 australske cent - fem cent højere end kursen ved den nyligt afsluttede emission. Det oplyser Scanbox Danmark fredag.
I løbet af den første handelsdag toppede aktien i 90 cent, men den faldt tilbage til et slutniveau omkring 85-86 cent.
Scanbox Danmark ejer 51,6 pct. af det australske selskab. Ejerandelen svarer til en børsværdi på ca. 88,2 mio. kr., fremgår det.
- Scanbox Danmarks aktiepost i SAPL på 51,6 pct. vil i regnskabsåret for 1996/97 blive optaget til indre værdi. Dette vil forøge egenkapitalen med ca. 18,7 mio. kr., skriver Scanbox Danmark.
- Eva Elgaard Pedersen (+45) 33 96 96 57.
(c) Reuters Limited 1997.
