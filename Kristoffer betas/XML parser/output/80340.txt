AMTSSPAR FYN SER 97-RES I NIVEAUET 100-130 MIO KR.

KØBENHAVN, 18 februar (Reuter) - Amtssparekassen Fyn venter at komme ud af regnskabsåret 1997 med et resultat i niveauet 100-130 mio. kr., fremgår det af bankens årsregnskab, der blev offentliggjort tirsdag.
- Under forudsætning af uændrede rente-og valutavilkår og med tab og hensættelser på mellem 0,5 og 1,0 pct. af udlån, garantier og hensættelser, forventes på denne baggrund et resultat i niveauet 100-130 mio. kr. svarende til 12-15 pct. af egenkapitalen, skriver ledelsen i regnskabet, der viste et resultat før skat på 149,7 mio. kr. i 1996 mod 104,1 mio. kr. i 1995.
(c) Reuters Limited 1997.
