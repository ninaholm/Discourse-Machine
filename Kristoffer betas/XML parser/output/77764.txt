DANTAX - KONKURRENCE HAR ALDRIG VÆRET HÅRDERE.

KØBENHAVN, 21 november (Reuter) - Hård konkurrence på markedet for højttalere er en væsentlig grund til at Dantax tidligere torsdag meddelte, at selskabet nedjusterer sine forventninger til resultatet i 1996/97. Det fremgår af bestyrelsesformandens beretning fra generalforsamlingen torsdag.
- Konkurrencen har såvel i efteråret 1995 som i resten af regnskabsåret og lige indtil nu aldrig været hårdere. Det er stort set umuligt at tjene penge i branchen, sagde formanden.
(c) Reuters Limited 1996.
