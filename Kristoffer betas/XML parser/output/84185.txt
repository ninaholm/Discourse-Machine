DDB vil holde åben alle ugens syv dage - DDB.

KØBENHAVN, 29 maj (Reuter) - Kunderne i landets største pengeinstitut, Den Danske Bank, får nu mulighed for at få kontakt med banken alle ugens syv dage, oplyser banken i en pressemeddelelse torsdag.
- Den Danske Banks kunder kan fremover ringe til banken og blive personligt betjent af bankens medarbejdere både om lørdagen og søndagen og langt ud over den normale åbningstid på hverdage, skriver banken i pressemeddelelsen.
Banken tilbyder dermed at oprette lån i weekenden og om aftenen, fremgår det.
(c) Reuters Limited 1997.
