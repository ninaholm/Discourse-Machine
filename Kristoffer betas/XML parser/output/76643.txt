Valuta - ITL stærkere mod DEM sent onsdag.

KØBENHAVN, 2 oktober (Reuter) - Den italienske valuta
har haft fremgang onsdag, og det til trods for en generelt
stabil D-mark i dagens handel.
En del af forklaringen kan være udtalelser fra den
franske præsident Jacques Chirac&apos;s talskvinde Catherine
Colonna, vedrørende Italiens muligheder for et comeback i
det europæiske valutasamarbejde, mener valutahandlere.
- Vi ønsker, at liren hurtigt kan genindtræde i
ERM-samarbejdet. Under alle omstændigheder skal det dog
ske til en passende kurs på liren, og der er endnu et
stykke vej for valutaen, sagde hun blandt andet.
ITL omsættes ved kurs 994,70 per D-mark - tre-fire
lire stærkere end i det sidste døgns tid.
Fra Bundesbank udtalte rådsmedlemmet Hans-Jürgen
Koebnick sig tidligere onsdag om ØMU&apos;en og de tyske
renter.
Det er ikke sandsynligt, at alle de sydeuropæiske
lande kan nå at være med i ØMU&apos;en allerede fra 1. januar
1999, sagde han.
Vedrørende de tyske renter var meldningen fra
Koebnick, at man ikke skal vente ændringer af satserne på
kort sigt.
DEM/DKK  USD/DKK FRF/DKK USD/JPY USD/DEM
Onsdag    15.06  3,8365   5,8480  1,1330  111,70  1,5240
Onsdag    11.19  3,8380   5,8515  1,1325  111,65  1,5235
(/klp).
(c) Reuters Limited 1996.
