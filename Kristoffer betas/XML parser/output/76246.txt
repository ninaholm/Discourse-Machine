SVENSKE NCC VIL IKKE KOMMENTERE R&amp;S OVERVEJELSER.

STOCKHOLM, 11 september (Reuter) - Den svenske entreprenørkoncern NCC afviser at kommentere om selskabet har indgivet et bud på Rasmussen &amp; Schiøtz.
- Disse spekulationer har været i gang i et halvt år, og vi kommentere dem ikke, siger NCC&apos;s informationschef Hans-Olof Karlsson til Reuters.
De danske spekulationer fik ny næring tirsdag, da det viste sig, at topchefen, Jan Sjöqvist, var i Danmark.
Men informationschefen forklarer Sjöqvist&apos;s visit i Danmark med, at han så på en tunnel i forbindelse med Øresundsforbindelsens byggeri.
Rasmussen &amp; Schiøtz blev efter eget ønske overført til fondsbørsens observationsliste tirsdag, da selskabet meddelte at overvejelser om selskabets struktur snart vil blive offentliggjort.
Koncernens næstformand, Asger Aamund, forklarede senere til Reuters Finans, at forhandlingerne om entreprenørkoncernens fremtid indbefatter alle dele af selskabet.
- Hele R&amp;S har været vurderet af mulige samarbejdspartnere gennem et stykke tid, men kun på et sonderende niveau. De dialoger, der har været ført, har omhandlet faktisk alle dele af R&amp;S i flere forskellige konstellationer, sagde Asger Aamund. Han understregede, at forhandlingerne er i en afsluttende fase. (/Reuter).
(c) Reuters Limited 1996.
