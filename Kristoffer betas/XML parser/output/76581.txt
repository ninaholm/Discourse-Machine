AKTIER SES SAMLE KRÆFTER UNDER MODSTANDSOMRÅDE.

KØBENHAVN, 30 september (Reuter) - Aktiemarkedet har haft en relativ nyhedsfattig mandag, og omsætningen er ganske beskeden over det meste af kurslisten, oplyser en aktiehandler.
KFX-aktierne er 0,04 pct. lavere i 122,69, og oktober futuren er faldet et kvart kurspoint til 122,80.
- Der er et modstandsområde i markedet omkring indeks 123,00, og vi skal lige vænne os til det nuværende niveau før vi fortsætter op, siger han.
Der er dog stadig en generelt pæn likviditet i markedet trods mandagens passivitet, mener han.
[MORE].
