TELIA VIL SÆLGE TELEFONI I DANSK KABEL-TV-NET.

KØBENHAVN, 23 oktober (Reuter) - Det nationale svenske teleselskab Telias danske datterselskab, Stofa, går nu ind på det danske marked for telefoni og vil tilbyde telefonsamtaler gennem bredbåndsnettet. Det fremgår af en pressemeddelelse fra Telia onsdag.
- I begyndelse af oktober indviede den danske forskningsminister Frank Jensen officielt det første integrerede bredbåndsbaserede informationsnet i Næstved i Danmark, skriver Telia.
Bredbåndsnettet har Stofa primært brugt til etablering og drift af kabel-TV. Men den store kapacitet på nettet kan også benyttes til transmission af data, Internet og telefoni.
Stofa starter sine telefoniaktiviteter i Næstved, hvor 80 pct. af kommunens 23.000 husstande er koblet til Stofas net. Stofa er Danmarks næststørste kabel-TV-operatør med ca. 500.000 tilsluttede husstande. Telia ejer 94 pct. af Stofa. (/slj).
(c) Reuters Limited 1996.
