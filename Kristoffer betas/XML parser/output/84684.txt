Realkredit Danmark venter rating ult 97/primo 98.

KØBENHAVN, 12 juni (Reuter) - Realkredit Danmark forventer at få en kreditrating senest i starten af næste år. Det sagde realkreditinstituttets adm. direktør, Kjeld Jørgensen på et pressemøde torsdag i forbindelse med lancering af en ny type Flex-lån.
- Det er tænkeligt, at vi får en rating i slutningen af 1997 eller i starten af 1998, sagde Kjeld Jørgensen.
Han var sparsom med yderligere oplysninger men tilføjede dog, at Realkredit Danmark har noteret, at instituttets konkurrenter, herunder Nykredit er blevet rated af amerikanske Moody&apos;s.
- Det ikke utænkeligt, at det også bliver dem, der rater vores papirer, sagde Kjeld Jørgensen.
Realkredit Danmark har endnu ikke besluttet, om en eventuel rating skal omfatte alle instituttets udestående obligationer eller kun udvalgte serier.
Nykredits rating på Aa3 gælder for eksempel kun 55 pct. af instituttets serier, mens Danske Kredits rating på Aa2 gælder alle realkreditselskabets obligationer.
(c) Reuters Limited 1997.
