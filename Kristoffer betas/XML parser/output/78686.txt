H&amp;S FÅR DEL I ZAMBIA-ORDRE PÅ 200 MIO KR - H&amp;S.

KØBENHAVN, 3 januar (Reuter) - Højgaard Holdings datterselskab Højgaard &amp; Schultz (H&amp;S) har sammen med finske Lemminkainen kort før jul fået en kontrakt på ca. 200 mio. kr. i Zambia, oplyser Højgaard &amp; Schultz fredag til Reuters Finans.
- Vi har sammen med Lemminkainen indgået et joint venture, som skal stå for renoveringen af ca. 120 km vej i Zambia. Kontrakten blev indgået den 20. december, og det indledende arbejde er startet her i begyndelsen af det nye år, oplyser contract manager Colin Gosden fra Højgaard &amp; Schultz.
Højgaard &amp; Schultz kom ud af regnskabsåret 1995 med et resultat før skat på minus 66 mio. kr., mens moderselskabet Højgaard Holding fik et resultat før skat på plus 62 mio. kr.
For regnskabsåret 1996 forventer Højgaard Holding et resultat, både før og efter skat, der er væsentligt bedre end i 1995. (/jnu).
(c) Reuters Limited 1997.
