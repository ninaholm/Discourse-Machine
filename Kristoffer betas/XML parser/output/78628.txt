AKTIER SLUTTER ÅRET MED MANER, EAC PÅNY OP.

KØBENHAVN, 30 december (Reuter) - Årets sidste børsdag blev kendetegnende for et særdeles stærkt aktieår med pæne kursstigninger over en bred front. Mandag steg KFX-indekset over de tyve tungeste aktier således 1,57 pct. til rekordniveauet 136,13.
- Det ligger meget flot, og i lyset af fortsatte nyplaceringer fra institutionelle investorer kan januar også blive en god måned, siger en aktiedealer.
Aktiviteten var ikke overvældende, og som ventet koncentreret i KFX-papirerne. Tele Danmark og EAC var dagens mest omsatte aktier.
(c) Reuters Limited 1996.
