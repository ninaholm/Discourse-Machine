Dilf-barometer steg 2,8 point til 63,3 i april.

KØBENHAVN, 1 maj (Reuter) - Dansk indkøbs-og logistikforums (Dilf) industribarometer steg i april 2,8 pct.point til 63,3 pct. fra 60,5 i marts, og nåede dermed op på det højste niveau siden juli 1995. Det oplyser Dilf torsdag.
Produktionsindekset steg i april med 0,6 pct.point til 62,5 pct, mens indekset for ordrebeholdning steg med 6,8 pct.point til sin hidtil højeste værdi på 71,7 pct.
- Ikke mindre end 52 pct. af virksomhederne meldte om større ordrebeholdning sammenlignet med måneden før, kun otte pct. om mindre ordrebeholdning, skriver Dilf.
(c) Reuters Limited 1997.
