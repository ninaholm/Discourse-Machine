Sophus B vil opdeles i to børsnoterede enheder.

KØBENHAVN, 29 maj (Reuter) - Bestyrelsen for Sophus Berendsen vil på en ekstraordinær generalforsamling i slutningen af 1997 stille forslag om at opdele selskabet i to børsnoterede enheder, Sophus Berendsen og Ratin. Det fremgår af en meddelelse til Fondsbørsen sent torsdag.
Det ene selskab, Sophus Berendsen vil primært bestå af aktiviteterne indenfor Textile Service, Power &amp; Motion Control og Electronics &amp; Data, mens Ratin primært skal består af Sophus Berendsens nuværende beholdning af aktier i Rentokil, fremgår det.
(c) Reuters Limited 1997.
