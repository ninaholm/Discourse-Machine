Aktieomsætning faldt 2 pct år/år i april - KF.

KØBENHAVN, 13 maj (Reuter) - Omsætningen på aktiemarkedet opgjort i kursværdi faldt i april med knap to pct. til 19,2 mia. kr. i forhold til april 1996. Det oplyser Københavns Fondsbørs (KF) tirsdag i en pressemeddelelse.
I forhold til marts 1997 er der tale om et fald på 19 pct.
- For årets første tredjedel som helhed er aktieomsætningen steget 42 pct. i forhold til samme periode i 1996 til i alt 104,1 mia. kr., skriver KF.
Novo Nordisk B blev den mest handlede aktie efterfulgt af Tele Danmark B og Unidanmark. Der blev handlet for hhv. 2,2 mia. kr., 1,3 mia. kr. og 1,1 mia. kr. i de tre aktier.
Obligationsomsætningen faldt i april med 24 pct. i forhold til april 1996 til 427,5 mia. kr. nominelt, mens der i forhold til marts 1997 er tale om et fald på 27 pct.
- For årets fire første måneder udgjorde den samlede omsætning 2.245,6 mio. kr. nominelt, svarende til en nedgang på 14 pct. i forhold til samme periode i 1996, skriver KF.
Statens benchmark 8 pct. St.lån 2006 toppede med en omsætning på 73,8 mia. kr. nominelt svarende til 17 pct. af den samlede obligationsomsætning.
Nykredits 7 pct. 2C s 2019 blev den mest handlede realkreditobligation med 6,4 mia. kr. i omsætning i april.
- Eva Elgaard Pedersen (+45) 33 96 96 57.
(c) Reuters Limited 1997.
