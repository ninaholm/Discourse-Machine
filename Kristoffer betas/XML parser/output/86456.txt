Sælg KFX-aktier og køb sidepapirer - Spar Nord.

KØBENHAVN, 11 august (Reuter) - Efter de kraftige kursstigninger, der har været i KFX-papirerne, opfordrer analytikerne i Sparekassen Nordjylland nu investorerne til at tage profitten hjem og i stedet sætte pengene i sidepapirerne. Det fremgår mandag af sparnordInvest.
- Det er vores opfattelse, at man på det nuværende kursniveau bør realisere gevinsten på de KFX-papirer der er steget mest, og i stedet investere i udvalgte sidepapirer, skriver analytikerne.
Spar Nord anbefaler salg af bl.a. storbankerne, A. P. Møller-aktierne og Novo Nordisk.
I stedet for anbefaler banken kunderne at investerer i Silcon, Søndagsavisen, Thorkild Kirstensen og Vest-Wood.
Spar Nord venter at KFX-indekset om en måned vil ligge på 190 og om tre månder på 195.
KFX-indekset lukkede fredag i 185,73.
- Jørn Nurkka (+45) 33 96 96 55.
(c) Reuters Limited 1997.
