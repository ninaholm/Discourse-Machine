B&amp;O-RESULTAT STEG 32 PCT EFTER OMSÆTNINGSVÆKST.

KØBENHAVN, 29 januar (Reuter) - Bang &amp; Olufsen (B&amp;O) kom ud af første halvdel af regnskabsåret 1996/97 med et overskud før skat og minoritetsinteresser på 174 mio. kr. Det er 32 pct. større end resultatet i den tilsvarende periode sidste år, hvor det var 132 mio. kr., fremgår det af selskabets halvårsrapport, der blev offentliggjort onsdag.
Resultatet er øget efter vækst i både omsætning og indtjening i alle koncernens selskaber, fremgår det. Omsætningen steg 16 pct. til 1.550 mio. kr.
- Resultatet ligger på linie med de forventninger til fortsat vækst, som Bang &amp; Olufsen gav udtryk for i såvel den seneste regnskabsmeddelelse i forbindelse med generalforsamlingen i september 1996 som i fondsbørsmeddelelsen 10. december 1996. Dog er overskuddet steget ni mio. kr. i forhold til forventningerne i denne fondsbørsmeddelelse, skriver ledelsen i halvårsregnskabet.
Markedet ifølge et Reuters-estimat på forhånd ventet en omsætning på 1.540 mio. kr. og et ordinært resultat før skat på 166 mio. kr.
(c) Reuters Limited 1997.
