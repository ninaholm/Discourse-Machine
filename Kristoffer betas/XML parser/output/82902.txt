SAS vil sænke distributionsudgift med 15 pct - SAS.

KØBENHAVN, 22 april (Reuter) - SAS vil have sænket sine distributionsomkostninger med mere end 15 pct. i år 2000. Det sagde SAS&apos;s øverste chef for salg og marketing, Erik Strand, på et pressemøde tirsdag. Distributionsomkostningerne udgør normalt 22-24 pct. af de samlede omkostninger.
- Det er et spørgsmål om konkurrencekraft eller ej, sagde Erik Strand. Han henviste til den kraftigt skærpede konkurrence på flymarkedet.
Senest har SAS set sig nødsaget til at sænke priserne på forretningsrejser mellem Skandinavien og Europa.
(c) Reuters Limited 1997.
