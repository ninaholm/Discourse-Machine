Rationel Vinduer ser 97-res på mindst 20 mio.

KØBENHAVN, 3 marts (Reuter) - Rationel Vinduer forventer i 1997 at opnå en omsætning på ca. 450 mio. kr. og en ordinært resultat før skat på ikke under 20 mio. kr., skriver selskabet mandag i årsregnskabsmeddelelsen for 1996.
- Rationel Vinduer forventer at opnå væsentlige forbedringer i 1997, efter at der i 1995 og 1996 er ofret betydelige ressourcer på uidvikling, markedsføring og indkøring af det nye vinduesprogram, skriver selskabet.
I 1996 fik selskabet et ordinært resultat før skat på 11,2 mio. kr. mod 19,9 mio. kr. i 1995.
(c) Reuters Limited 1997.
