JYSKE BANKS UDGIFTER STEG, BASISINDTJENING FALDT.

KØBENHAVN, 20 februar (Reuter) - Jyske Banks samlede omkostninger steg med fem pct. i 1996, og det smittede af på indtjeningen fra den egentlige bankdrift, der faldt, fremgår det af regnskabet for 1996, der blev offentliggjort torsdag.
- Der er i 1996 afholdt en række omkostninger af engangskarakter, blandt andet i forbindelse med organisationsændringen. Desuden afskrives der nu på ejendomme, forklarer ledelsen i regnskabet, der viste et ordinært resultat før skat på 993 mio. kr. mod 961 mio. kr. i 1995.
Resultatet var lavere end forventet af en række analytikere. I gennemsnit havde de ventet et ordinært resultat på 1.034 mio. kr.
(c) Reuters Limited 1997.
