SAS Cargo beholder jysk handling i Billund - SAS.

KØBENHAVN, 24 marts (Reuter) - SAS Cargo beholder sit jyske handlingscenter for luftfragt i Billund Lufthavn. Det er resultatet efter den seneste tids undersøgelser for at finde den mest fordelagtige placering, skriver SAS i en pressemeddelelse mandag.
- Med denne beslutning får vi skabt ro omkring SAS Cargos fremtidige placering, og vi vil nu i samarbejde med vor partner Lufthansa og Billund Lufthavn opbygge et endnu mere effektivt knudepunkt for luftfragt for det jyske og fynske erhvervsliv, siger direktør for SAS Cargo, Peter Grønlund.
- Søren Linding Jakobsen (+45) 33 96 96 53.
(c) Reuters Limited 1997.
