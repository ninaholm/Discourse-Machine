BILSPEDITION NEDJUSTERER TIL LAVERE 96-RESULTAT.

STOCKHOLM, 18 november (Reuter) - Bilspedition har mandag i sit regskab for de første tre kvartaler af 1996 nedjusteret sin forventning til hele 1996 til et noget dårligere resultat end i det foregående år, fremgår det af regnskabet.
Tidligere ventede Bilspedition et resultat på niveau med 1995.
Koncernen fik i årets første ni måneder et overskud før skat på 8 mio. svenske kr. mod 139 mio. svenske kr. i den tilsvarende periode 1995.
(c) Reuters Limited 1996.
