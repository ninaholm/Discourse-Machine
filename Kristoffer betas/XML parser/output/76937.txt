BEHERSKET MARKEDSREAKTION PÅ LEBED-AFSKED.

KØBENHAVN, 17 oktober (Reuter) - Det er med forholdsvis behersket reaktioner, at de finansielle markeder møder Boris Jeltsins pludselige afsked af sin sikkerhedschef Alexander Lebed torsdag eftermiddag, beretter en markedsdeltager.
Den tyske december Bund future faldt onkring 20 ticks fra kurs 99,30 til godt 99,10. Kort efter kl. 16.30 er den imidlertid igen steget til kurs 99,22.
I Danmark fulgte statens 10-årige benchmark, 8 pct. 2006, efter det tyske marked og faldt ca. halvanden promille til kurs 107,35, svarende til en rente på 6,90 pct.
Den amerikanske dollar reagerede med en stigning over for den tyske mark. Inden nyheden om Lebeds afsked var kursen omkring 154,10. Dollaren er siden steget til ca. 154,50 per D-mark. (/pbt).
(c) Reuters Limited 1996.
