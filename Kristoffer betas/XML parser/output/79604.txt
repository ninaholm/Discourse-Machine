MAERSK AIR GÅR IND PÅ RUTEN KØBENHAVN-STOCKHOLM.

KØBENHAVN, 30 januar (Reuter) - Maersk Air, der er ejet af A. P. Møller Gruppen, går nu for alvor i luftfartskrig med SAS. Selskabet vil fra den 28. april i samarbejde med finske Finnair begynde at flyve mellem København og Stockholm. Det fremgik af et pressemøde torsdag.
- Maersk Air og Finnair får hver fire afgange dagligt i begge retninger eller i alt rundture mellem København og Stockholm på hverdage og et mindre antal afgange lørdag og søndag, afpasset til trafikmængden, sagde adm. direktør i Maersk Air, Bjarne Hansen.
Ruten mellem den danske og den svenske hovedstad vurderes at være en af SAS&apos; mest givtige ruter, selv om over halvdelen af trafikken på ruten er transitpassagerer, der skal videre ud i verden via København.
Maersk Air råder over ca. 55 fly og har omkring 3.000 ansatte. Selskabet samarbejder ud over Finnair også med British Airways. (/slj).
(c) Reuters Limited 1997.
