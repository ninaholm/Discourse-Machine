Godt år for FLS byggematerialer trods hård vinter.

KØBENHAVN, 25 marts (Reuter) - 1996 blev et godt år for FLS-koncernens byggematerialer, trods en hård vinter. Og FLS-ledelsen venter også fremgang i både indtjening og omsætning i 1997.
Det viser en gennemgang i koncernens årsregnskabsmeddelelse for 1996 af de datterselskaber, som FLS driver indenfor området byggematerialer.
For Aalborg Portland begyndte regnskabsåret med en hård vinter. Alligevel viste det økonomiske resultat for selskabet &quot;en fremgang i forhold til 1995&quot;.
I 1997 ventes en mindre stigning i såvel omsætning som indtjening.
For dansk Eternit Holding var 1996 &quot;tilfredsstillende&quot;. I 1997 ventes &quot;øget omsætning og indtjening&quot;.
Indtjeningen i 1996 i Unicon Beton Holding betegnes også som &quot;tilfredsstillende på niveau med sidste år.&quot; I 1997 forventes en stigende omsætning og en indtjening på niveau med 1996.
Secil har opnået sit hidtil bedste resultat, som nogenlunde forventes gentaget i 1997.
I Atlas Cement Corporation steg indtjeningen i 1996.
- Redaktionen (+45) 33 96 96 56.
(c) Reuters Limited 1997.
