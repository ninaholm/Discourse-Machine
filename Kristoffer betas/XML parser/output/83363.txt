Økonomisk indgreb klar - Finansministeriet.

KØBENHAVN, 5 maj (Reuter) - Regeringen, SF og Enhedslisten blev mandag enige om et økonomisk indgreb for at lægge en dæmper på væksten i den danske økonomi. Indgrebet vil primært indeholde nye afgifter rettet mod bilejere. Det viser det en skriftlig fremlæggelse af resultaterne fra Finansministeriet.
Indgrebet omfatter bl.a. følgende elementer:
* Omlægning af den nuværende vægtafgift for personbiler til grøn ejerafgift. Der indregnes en forhandleravance på mindst fem pct. af bilens pris ved beregning af registerringsafgift.
* Passagerafgift indføres på indenrigsflyvning og afgiften foreslåes hævet til 75 kr. fra de nuværende 65 kr.
* Afgiften på benzin vil blive justeret i 1998 og 1999, så der tilskønnes til produktion og salg af benzin med lavt benzenindhold. Konkret nedsættes afgiften på benzin med benzenindhold på under en pct. med 4 øre pr. liter.
* Ændringer af registreringsafgift for visse varebiler. Tillægsafgift på 4.000 kr. årligt på vægtafgiften til privat anvendelse af varebiler. Tillægsafgiften samt den eksisterende vægt-og udligningsafgift foreslåes indeksreguleret og årligt forhøjet med 1,5 pct.
* Nedsættelse af takster i den kollektive trafik inden for en ramme af 320 mio. kr.
(c) Reuters Limited 1997.
