Tankskibes indtjening fortsatte ned i sidste uge.

OSLO, 7 april (Reuter) - Fragtraterne og indtjeningen
for de store olietankskibe fortsætte med at falde i sidste
uge. Det fremgår mandag af det norske skibsmæglerfirma
Bassøe Shipbrokers ugentlige rapport.
Således faldt fragtraten for de store olietankskibe
over 160.000 tons dødvægt (VLCC&apos;er) med 2,5 point til WS
52,5 point på standardstrækningen mellm Rotterdam og Den
Persiske Golf.
WS er et indeks, der angiver fragtrater uafhængigt af
skibenes størrelse og rute.
I Danmark er det først og fremmest rederiet A. P.
Møller , der har olietankskibe. Men
også D/S Norden er beskæftiget med sejlads af
råolie.
Bassøe rapporterer om følgende rate for en VLCC
(265-275.000 tons dødvægt) på strækningen Golfen -
Rotterdam (WS point):
4. april   28.marts   21.marts  14.marts    7.marts
52,5  55,0  57,5  57,5   55,0
Dette rateniveau svarer til følgende indtjening for en
turbinetanker på ca. 265.000 tons dødvægt (bunkerspris i
parantes. Alle beløb i dollars):
4.april     28.mars   21.mars    14.marts   7.marts
18.200 20.000    21.600     21.800     20.000  (94)   (95) (97)  (96)  (96)
For en moderne motortanker på 275.000 tons dødvægt
svarer rateniveauet til følgende indtjening (samme
forunsætning for bunkerspris). Turen er beregnet ud fra en
returrejse i ballast gennem Suez:
4.april    28.marts   21.marts   14.marts   7.marts
26.300     28.250     30.150    30.200     28.250
(94)   (95) (97)  (96)  (94)
I 1995 var den gennemsnitlige VLCC-rate i henhold til
Bassøes ugerapport-indeks WS 50,61. Ud fra en
gennemsnitlig bunkerspris på 93,83 USD, giver denne
gennemsnitsrate en T/C-indtjening på 13.186 dollars per
dag for en turbinetanker. T/C henviser til prisen for at
leje et skib på tid.
I 1994 var den gennemsnitlige VLCC-rate WS 39,82.
Dette svarer til en gennemsnitsindtjening på T/C-basis på
8.210 dollars per dag, ved en bunkerspris på 81,19
dollars.
Per 4. april var der ca. 0,6 mio. ton (en ULCC&apos;er og
en VLCC&apos;er) ledig spottonnage i Den Persiske Golf, hvilket
er 0,2 mio. ton mere end sidste uge.
De næste 15 dage vil 1,9 mio. ton ledig spottonnage
ankomme til Den Persiske Golf fordelt på en ULCC&apos;er og
seks VLCC&apos;er. Dette er 0,4 mio. ton mere end ugen før.
Wilhelm Wilhelmsens VLCC Torino på 279.999 tons
dødvægt blev i sidste uge solgt til skrot for en pris på
6,7 mio. USD, forlyder det fra Bassøe. Det svarer til en
pris på 180 USD per letvægtston.
Dermed er fire VLCC&apos;er solgt til skrot i år.
I 1996 blev i alt 15 af de store tankskibe skrottet
mod 30 i 1995 og 40 i 1994, fremgår det af tidligere
Bassøe-rapporter.
-- Redaktionen (+45) 33 96 96 58.
(c) Reuters Limited 1997.
