AKTIEMARKED HAR TABT PUSTEN TORSDAG FORMIDDAG.

KØBENHAVN, 7 november (Reuter) - Det danske aktiemarked er faldet tilbage igen torsdag formiddag efter at være begyndt dagen med en stigning. Udviklingen på obligationsmarkedet får skylden, og det vil også afgøre retningen resten af dagen, vurderer en aktiehandler.
- Det vil ligge nogenlunde på det nuværende niveau, men hvis obligationerne begynder at stige lidt igen, så vil det smitte positivt af, siger dealeren.
Lidt efter kl. 12 ligger KFX-indekset i 126,82, og det er 0,34 point lavere end startniveauet. Indekset fik et lille plus fra morgenstunden, men er faldet lige siden.
(c) Reuters Limited 1996.
