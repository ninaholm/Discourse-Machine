Valuta - FRF styrket efter tysk-fransk uro stilner.

KØBENHAVN, 2 december (Reuter) - Uroen omkring den
franske franc har fortaget sig over weekenden, efter
Frankrigs præsident Jacques Chirac og Tysklands kansler
Helmuth Kohl mødtes lørdag.
Begge tilkendegav støtte for en stabil D-mark/franc
kurs, en holdning som den franske finansminister Jean
Arthuis fulgte op søndag, samtidig med, at han mente, at
der var plads til en styrkelse af dollaren.
Bank of France&apos;s guvernør sagde mandag, at den franske
franc er konkurrencedygtig, og at der ikke er grund til at
ændre de intra-europæiske valutapariteter.
- Udsigten til at den stærke franc bliver opgivet er
meget lille. Vi er tæt på en monetær union og hvis francen
gives op, vil det komplicere overgangen til ØMUen og måske
true ØMUens start i 1999, siger Norman Williams fra BZW.
I mandagens europæiske formiddagshandel er den franske
franc er styrket mod D-mark til 3,3905 mod 3,3975 fredag.
Den tyske mark er ligeledes faldet tilbage over for
den amerikanske dollar til 1,5415 USD/DEM.
I forhold til den japanske yen er dollar stabil med en
afregningskurs på 113,70 yen per dollar.
Den danske krone har nydt godt af D-markens generelle
svækkelse i Europa, og er styrket en halv øre til 3,8285
DEM/DKK.
DEM/DKK  USD/DKK FRF/DKK USD/JPY USD/DEM
Mandag    14.51  3,8285   5,8975  1,1290  113,70  1,5405
Fredag    14.51  3,8325   5,8810  1,1280  113,55  1,5350
(/clm).
(c) Reuters Limited 1996.
