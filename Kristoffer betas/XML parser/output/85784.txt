Reuters Finans - Sommerquiz - Prognose 16 juli.

KØBENHAVN, 16 juli (Reuter) - Tilliden til Bjarne Riis er stadig stor blandt deltagerne i årets Sommerquiz på Reuters Finans. Flertallet tror på, at &quot;Ørnen fra Herning&quot; kan holde sin fjerdeplads på onsdagens 11. etape fra Andorra til Perpignan, eller måske endda forbedre sin placering.
Flere deltagere har bemærket, at etapens profil bringer minderne frem om sidste års etape til spanske Pamplona, hvor Riis for alvor trådte igennem.
Søren Florin Elbech fra Nordic Investment Bank i den finske hovedstad, Helsinki, tror på en tredjeplads til Riis på den baggrund.
- Hvis Virenque nu kører - ligesom sidste år til Pamplona - så sætter Telekom jo efter ham. Spørgsmålet er så, om Olano kan følge med. Jeg tror på, at der bliver kørt stærkt på den sidste del af etapen, og at Fætter BR får indhentet de sølle syv sekunder.
Ivan Jensen fra Sparekassen Thy tror også på en tredjeplads. Han mener, at &quot;Ullrich får en hviledag. Riis får lov til at vise sig på dagens etape.&quot;
Hvilken placering har Bjarne Riis i det samlede klassement efter onsdagens 11. etape fra Andorra til Perpignan?
PROGNOSE - Onsdag den 16. juli.
1. plads 1 pct.
2. plads 9 pct.
3. plads 27 pct.
4. plads 44 pct.
5. plads 13 pct.
6. plads 2 pct.
7. plads 1 pct.
8. plads 0 pct.
9. plads 1 pct.
To pct. tror, at Bjarne Riis udgår.
Dobbeltklik på følgende kode for yderligere oplysninger om Tour de France [CYCL].
Tour-redaktionen: Fax 33 93 84 57.
(c) Reuters Limited 1997.
