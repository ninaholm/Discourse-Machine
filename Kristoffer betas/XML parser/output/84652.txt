EU-fleksibilitet en god nydannelse - Helveg.

KØBENHAVN, 11 juni (Reuter) - Fleksibilitet i EU-samarbejdet er &quot;en god nydannelse&quot;, sagde udenrigsminister Niels Helveg Petersen på en høring om EU&apos;s regeringskonference på Christiansborg onsdag.
- Fleksibilitet - eller positiv afståelse, som det også kaldes - er en god nydannelse, sagde udenrigsministeren.
Han vurderede, at de betingelser, der skal opfyldes, for at en gruppe lande kan gå videre med et initiativ, er positive set med danske øjne.
- Der skal være flertal bag initiativet, og alle andre lande skal kunne melde sig ind senere. Desuden skal fleksibilitetsprincippet kun bruges som en sidste udvej, lød nogle af de eksempler, Helveg fremhævede.
Han sagde, at et af de punkter, der afgøres på næste uges topmøde i Amsterdam er, om alle landene skal være enige om, at en gruppe af lande går videre med et initiativ, eller om et flertal kan give sig selv ret til at gå videre med et udvidet samarbejde.
- Morten Bonde Pedersen (+45) 33 96 96 51.
(c) Reuters Limited 1997.
