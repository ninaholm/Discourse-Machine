Valuta - USD styrket mod JPY efter Buba-kommentar.

KØBENHAVN, 19 november (Reuter) - Dollaren holder sig
lidt stærkere mod japanske yen tirsdag formiddag efter, at
den amerikanske valuta sent mandag fik støtte fra et
rådsmedlem i tyske Bundesbank.
- Vi ser gerne en mere stabil og stærkere US-dollar,
var den utvetydige melding fra rådsmedlemmet Ernst
Welteke.
Tidligere var Ernst Welteke citeret for at sige, at
han ike så nogen grund til, at den amerikanske dollar skal
stige, men dette citat afviste Welteke selv som en
misforståelse.
- Det sidste Bundesbank-officials er interesseret i,
er en stærkere tysk D-mark, lyder kommentaren fra Nigel
Richardson, seniorøkonom i Yamaichi International.
Dollaren handles på lidt svagere kurser i forhold til
Tysklands valuta tirsdag formiddag.
I Danmark er der ikke rokket ved kronen, som omsættes
uforandret ved figuren 3,84 mod D-marken.
Kl. 14.30 tirsdag kommer en opgørelse over påbegyndt
boligbyggeri i oktober ud fra de statiske kontorer i USA,
men nøgletallet har sjælden den store effekt på de
fiansielle markeder, forklarer valutahandlere.
Senere i denne uge kommer der nøgletal, som ifølge
valutahandlere kan komme til at skubbe til priserne.
Det drejer sig om onsdagens handelstal fra USA, og den
tyske M3-pengemængdeopgørelse for oktober, som forventes
sidst på ugen.
DEM/DKK  USD/DKK FRF/DKK USD/JPY USD/DEM
Tirsdag   10.57  3,8405   5,7695  1,1350  111,60  1,5025
Mandag    15.00  3,8400   5,7850  1,1360  111,50  1,5065
(/klp).
(c) Reuters Limited 1996.
