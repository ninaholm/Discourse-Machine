Valuta - Valutaer i venteposition før US job-tal.

KØBENHAVN, 6 september (Reuter) - Mens valutahandlerne
venter på eftermiddagens beskæftigelsestal fra USA kl.
14.30, ligger valutaerne rolige i fredag formiddags
europæiske handel.
Dollaren er således styrket marginalt over for yen&apos;en
til 109,15 mod 109,00 i går. Dealere siger, at USD fik
kortvarig støtte fra unavngivende kilder i den japanske
regering, som sagde, at en dollar over 110,00 yen ikke var
noget problem for den japanske økonomi. Bank of Japan
sagde i nat, at dens pengepolitik fortsat vil fokusere på
at gøre det økonomiske opsving solidt.
Dollaren ligger også stabilt over for den tyske mark.
USD handles til 1,4845 mod 1,4830 torsdag.
Fra markedet fortælles der om en afventende holdning
frem til offentliggørelsen af tallet for nye jobs uden for
landbruget i USA. Forventningerne peger på omkring 244.000
nye jobs for august måned mod 193.000 for juli.
- Et stærkt tal er allerede regnet ind i priserne, men
hvis vi kommer op omkring 300.000, så kan det skabe
problemer, siger Peter Wood fra Bank of Boston.
Salg i DEM og USD mod schweizerfranc lagde et låg på
dollaren, siger dealere, der fortæller om lav volumen.
Den italienske lire er gledet ned til 1017,10 mod
1015,00 D-mark torsdag, mens den franske franc holder
stand i 3,4220 mod D-mark.
DEM/DKK  USD/DKK FRF/DKK USD/JPY USD/DEM
Fredag    11.00  3,8590   5,7300  1,1280  109,15  1,4845
Torsdag   15.21  3,8585   5,7245  1,1265  109,00  1,4830
(/clm).
(c) Reuters Limited 1996.
