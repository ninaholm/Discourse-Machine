FLS ser omsætning på ca 21 mia kr i 97 - Riisager.

KØBENHAVN, 25 marts (Reuter) - FLS Industries&apos; adm. koncerndirektør, Birger Riisager, venter at FLS-koncernen kommer ud af regnskabsåret 1997 med en omsætning, som er mellem 2,8 og 3,2 gange større end omsætningen i 1987. Det sagde Birger Riisager på en pressekonference tirsdag i forbindelse med fremlæggelsen af koncernens årsregnskab for 1996.
- Jeg venter en omsætning i 1997, som ligger mellem 2,8 og 3,2 gange højere end i 1987, også kan I jo selv regne jer frem til resten. Nærmere ønsker jeg ikke at udtrykke mig, da jeg allerede har fået tildelt mange næser af Fondsbørsen, sagde Birger Riisager.
FLS havde i 1987 en omsætning på 7,2 mio. kr.
Birger Riisager tilføjede, at koncernen også i årene fremover vil have en pæn vækst i omsætningen men, at væksten primært ville ske uden for Danmark.
(c) Reuters Limited 1997.
