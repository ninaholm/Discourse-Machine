INGEN REVURDERING AF PHØNIX FØR NYT BUD - RIEBER.

KØBENHAVN, 11 februar (Reuter) - Norske Rieber &amp; Søn har ikke lagt en fornyet vurdering af Phønix Contractors til grund for den forhøjelse af købstilbuddet, der blev offentliggjort tirsdag morgen. Det sagde bestyrelsesformand i Rieber &amp; Søn, Jan Einar Greve, ved et informationsmøde i København tirsdag.
- Vi har taget konsekvensen af, at to konkurrenter har budt over vores pris, og vi har nu fundet det fuldt forsvarligt at afgive en ny pris. Der ingen nye vurderinger bag vores forhøjede tilbud, sagde han.
Han tilføjede, at den norske koncern regner med en vis indtjening i Phønix beregnet ud fra det nuværende antal medarbejdere.
(c) Reuters Limited 1997.
