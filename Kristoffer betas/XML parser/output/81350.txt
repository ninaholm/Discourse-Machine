Novo Nordisks licensindtægter steg 35 pct i 1996.

KØBENHAVN, 12 marts (Reuter) - Licensindtægterne i medicinalkoncernen Novo Nordisk steg i regnskabsåret 1996 med 35 pct. til 514 mio. kr., fremgår det af regnskabet, som blev offentliggjort onsdag.
- En væsentlig del af denne stigning hidrører fra den positive udvikling i licensindtægterne fra Seroxat/Paxil, der i 1996 udgjorde 381 mio. kr., skriver Novo Nordisk.
I regnskabsåret 1995 udgjorde licensindtægterne fra lykkepillerne Seroxat/Paxil ca. 324 mio. kr.
Smithkline Beecham har markedsføringsrettigheder til Seroxat/Paxil uden for Norden.
Novo Nordisk kom ud af regnskabsåret 1996 med resultat af den primære drift på 2.386 mio. kr. mod 2.078 mio. kr. i 1995.
- Jørn Nurkka (+45) 33 96 96 55.
(c) Reuters Limited 1997.
