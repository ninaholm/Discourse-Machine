Svineeksport giver stigende handelsoverskud - Uni.

KØBENHAVN, 12 maj (Reuter) - Stigende priser på svinekød og øget eksport af svinekød er væsentlige årsager til stigende overskud på handels-og betalingsbalancen i februar, mener økonom Jesper Nielsen fra Unibank.
- En del af forklaringen er eksporten af svinekød, hvor priserne er steget med knap 50 pct. siden årsskiftet, siger Jesper Nielsen.
Danmarks Statistik offentliggjorde mandag handels-og betalingsbalancetal for februar, og de var væsentligt over markedets forventninger.
Betalingsbalancen viste således et overskud på 2,9 mia. kr. på de løbende poster, mens sæsonkorrrigerede handelsbalance eksklusiv skibe viste et plus på 3.180 mio. kr. Markedet havde på forhånd ventet overskud på henholdsvis 1,5 mia. kr. og 2,1 mia. kr.
(c) Reuters Limited 1997.
