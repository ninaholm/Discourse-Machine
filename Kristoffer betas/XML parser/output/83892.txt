DØR ønsker øget finanspolitisk stramning i 1998.

KØBENHAVN, 21 maj (Reuter) - Det Økonomiske Råd anbefaler regeringen at stramme finanspolitikken med yderligere fire mia. kr. i 1998. Det fremgår af et resume af den nye vismandsrapport, der blev fremlagt onsdag.
- Den aktuelle konjunkturmæssige situation taler for en stramning af finanspolitikken i 1998. Væksten i det private forbrug ventes at blive høj trods den finanspolitiske stramning, der følger af forliget om bl.a højere bilafgifter på i alt ca. to mia. kr. Yderligere stramninger er derfor påkrævet. I den forliggende konjunkturvurdering, er det antaget, at der strammes med ekstra fire mia. kr. Hvis en sådan stramning udebliver, er risikoen for flaskehalse og forværret betalingsbalance overhængende, skriver Vismændene.
(c) Reuters Limited 1997.
