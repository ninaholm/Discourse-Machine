Greenspan lægger dæmper på dansk aktiemarked.

KØBENHAVN, 22 juli (Reuter) - Roen ventes at brede sig på det danske aktiemarked tirsdag, hvor det meste af opmærksomheden ventes rettet mod den amerikanske centralbankdirektør Alan Greenspan, der giver sin Humphrey Hawkins-tale tirsdag aften. De sidste to dages markante korrektioner vurderes at have bragt markedet ned på et niveau, hvor køberne så småt vil begynde at vise interesse igen.
- Men med udsigt til Greenspans tale tirsdag aften er der dog ingen grund til, at køberne skulle komme myldrende, siger en handler tirsdag morgen.
(c) Reuters Limited 1997.
