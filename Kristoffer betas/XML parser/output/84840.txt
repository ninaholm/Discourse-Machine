VT Holding overtager aktiemajoritet i Blücher.

KØBENHAVN, 17 juni (Reuter) - VT Holding køber aktiemajoriteten i Blücher Metal. Samtidig udvider VT Holding sin aktiekapital med op til nominelt 10,8 mio. kr. nye B-aktier. Det oplyser VT Holding i en fondsbørsmeddelelse tirsdag. Sælgerne modtager både nye aktier i VT Holding og kontanter.
- De sælgende aktionærer er Lønmodtagernes Dyrtidsfond, PenSam og Topdanmark, der for hver aktie a 100 kr. i Blücher Metal modtager tre nye B-aktier a 20 kr. i VT Holding samt 560 kr. kontant, svarende til en købspris på 1.250 kr. per aktie a 100 kr. i Blücher Metal, ved en børskurs på 230 kr. for VT Holding, skriver VT Holding.
(c) Reuters Limited 1997.
