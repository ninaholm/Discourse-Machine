FIH åbner 3 pct obligationsserie.

KØBENHAVN, 29 april (Reuter) - FinansieringsInstituttet for Industri og Håndværk (FIH) har besluttet at udbyde en serie korte tre pct. obligationslån, oplyser FIH i en fondsbørsmeddelelse tirsdag.
Der er tale om fire stående lån som indfries den 15. december i årene 1998, 1999, 2000 og 2001.
Renten betales bagud hver den 15. december.
- For obligationslånene gælder, at udstedelsen sker i løbende emission, og at de udbydes til gældende markedskurs, skriver FIH.
Fra tirsdag den 29. april 1997 og frem til 15. september i de respektive udløbsår vil obligationerne blive udbudt.
- Jørn Nurkka (+45) 33 96 96 55.
(c) Reuters Limited 1997.
