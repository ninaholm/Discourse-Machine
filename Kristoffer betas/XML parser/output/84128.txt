Finanseffekt tilfredsstiller ikke markedet - PW.

KØBENHAVN, 28 maj (Reuter) - En finanseffekt på minus 0,25 pct. i 1998 er ikke nok til at tilfredsstille de finansielle markeder, konstaterer analytikere fra investeringsbanken PaineWebber.
- Set i forhold til den relative robuste vækst og et stramt arbejdsmarked, er det usandsynligt, at en stramning i den her størrelsesorden kan tilfredsstille markedet. Men med et planlagt valg næste år, er markedet næppe regeringens primære bekymring, skriver analytikerne i deres daglige markedskommentar.
Finansminister Mogens Lykketoft oplyste tirsdag i forbindelse med offentliggørelse af Økonomisk Oversigt og Budgetoversigt, at finanseffekten ville blive på ca. minus 0,25 pct. i 1998, mens forventningen til 1997 er minus 0,4 pct.
Finanseffekten er et skøn for de finanspolitiske beslutningers effekt på den økonomiske vækst i samfundet - måldt ved virkningen på BNP det år, hvor beslutningerne træder i kraft.
PaineWebber konstaterer, at regeringen gav en retfærdig positiv vurdering af økonomien i det to økonomiske reporter.
- Ole Mikkelsen (+45) 33 96 96 54.
(c) Reuters Limited 1997.
