AFDÆMPET OPTIMISME I BYGGE/ANLÆGSSEKTOR - DS.

KØBENHAVN, 29 januar (Reuter) - Den sammensatte sæsonkorrigerede konjunkturindikator viser fortsat positive men dog afdæmpede forventninger til første kvartal 1997 indenfor bygge-og anlægssektoren, oplyser Danmarks Statistik onsdag.
Der er en positiv vurdering af den faktiske ordrebeholdning ved udgangen af fjerde kvartal, mens beskæftigelsen i første kvartal 1997 forventes at ligge en del under niveauet for fjerde kvartal 1996. Forventningerne er knap så positive som i de to foregående kvartaler, fremgår det.
(c) Reuters Limited 1997.
