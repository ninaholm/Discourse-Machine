BG BANK FASTHOLDT INDTJENING I 1996 - THUFASON.

KØBENHAVN, 24 februar (Reuter) - BG Banks adm. direktør, Henrik Thufason, glæder sig over, at det er lykkes for banken at fastholde basisindtjeningen i 1996 på trods af øget konkurrence, fremgår det af en udtalelse fra direktøren.
- Banken har formået at fastholde basisindtægterne i en periode, som har været præget af generelt skærpet konkurrence og vigende rentemarginaler. Den meget positive udvikling i basisindtjeningen skyldes et særdeles tilfredsstillende afkast af højtforrentede obligationer, siger Henrik Thufason.
Basisindtjeningen i landets tredje største pengeinstitut steg ca. 50 pct. til 1.665 mio. kr. i 1996. Det ordinære resultat før skat og ekstraordinære poster steg til 1.901 mio. kr. fra 1.872 mio. kr. i 1995.
(c) Reuters Limited 1997.
