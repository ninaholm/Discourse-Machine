Nominelt 81,0 mio kr tegnet i Jyske Invest 12.

KØBENHAVN, 9 juni (Reuter) - Der blev tegnet i alt 810.000 stk., svarende til nominelt 81,0 mio. kr. i Jyske Invest 12 Japanske Aktier, oplyser investeringsforeningen Jyske Invest.
Tegningsperioden sluttede fredag den 6. juni, og tegningskursen blev 103,50. Dermed er kursværdien af det tegnede beløb på 83,835 mio. kr., fremgår det.
Tegningen fordeler sig på i alt 1.032 investorer, og afdelingen ventes børsnoteret fra og med torsdag den 12. juni, oplyser Jyske Invest.
- Ole Mikkelsen (+45) 33 96 96 54.
(c) Reuters Limited 1997.
