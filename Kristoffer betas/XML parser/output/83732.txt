Kirurg bryder samarbejdsaftale - Oticon.

KØBENHAVN, 15 maj (Reuter) - Kirurg Jørgen Rygaard har brudt samarbejdsaftalen med Oticon, når han i dagbladet Børsen fortæller om udviklingen af et instrument til by-pass operationer, mener Oticon.
- Den offentliggørelse af oplysninger om projektet, der nu har fundet sted, er iøvrigt i strid med den samarbejdsaftale, som Jørgen Rygaard og Oticon har indgået, skriver Oticon i en meddelelse til Fondsbørsen.
Jørgen Rygaard siger til dagbladet Børsen torsdag, at Oticon har sat projektet i stå, og han truer nu med et retssag mod selskabet.
- I betragtning af, at Jørgen Rygaard har tilkendegivet, at han forbereder en stævning mod Oticon for brud på samarbejdsaftalen, finder vi det ikke rigtigt at gendrive de påstande, som Jøren Rygaard fremsætter, inden en eventuel stævning er fremkommet, skriver Oticon i meddelelsen.
Men ifølge Oticon er Jørgen Rygaard skyld i, at projektet er gået i stå - blandt på grund af honorarkrav fra Jørgen Rygaard.
(c) Reuters Limited 1997.
