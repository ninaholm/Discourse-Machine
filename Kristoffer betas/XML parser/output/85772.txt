Reuters Finans - Sommerquiz - Onsdag 16 juli.

KØBENHAVN, 16 juli (Reuter) - Der var ingen tvivl. Jan Ullrich fra Telekom var bedst på tirsdagens afgørende bjergetape fra Luchon til Andorra. Ikke alene vandt Jan Ullrich etapen med over et minuts forspring til Marco Pantani og Richard Virenque, han erobrede samtidig den gule førertrøje fra franskmanden Cédric Vasseur.
VINDER DAG 7: Jørgen Nielsen, Dancenter, Søtorvet, København K.
Tirsdagens vinder modtager tre flasker rødvin.
Onsdagens 11. etape fra Andorra til Perpignan er ren afslapning sammenlignet med de to foregående etaper. Rytterne forlader nu Pyrenæerne og sætter kurs mod Alperne.
Bjarne Riis kæmper for at holde sig inde i løbet trods tirsdagens &quot;tronskifte&quot;. Han er på sin nuværende fjerdeplads kun syv sekunder efter Abraham Olano på tredjepladsen, mens Marco Pantani og Fernando Escartin bider ham i haserne fra de efterfølgende pladser.
DAGSSPØRGSMÅL 8 - onsdag den 16. juli.
Hvilken placering har Bjarne Riis i det samlede klassement efter onsdagens 11. etape fra Andorra til Perpignan?
Svaret på dagens spørgsmål skal indsendes senest onsdag kl. 13.00. I tilfælde af flere rigtige svar trækkes der lod blandt de rigtige besvarelser.
Send svarene med tydelig angivelse af navn, ansættelsessted, adresse, telefon-og faxnummer til Reuters Finans på fax: 33 93 84 57 (kun svar via fax accepteres).
Dagens præmie er tre flasker rødvin.
God fornøjelse!
De danske rytters placering i den samlede stilling efter 10. etape:
4. Bjarne Riis, Telekom (+4,53 min.)
37. Peter Meinert-Nielsen, US Postal (+30,04 min.)
67. Bo Hamburger, TVM (+51,54 min.)
89. Rolf Sørensen, Rabobank (+1 t. 8,29 min.)
143. Jesper Skibby, TVM (+1 t. 26,59 min.)
TV2&apos;s transmission fra etapen begynder kl. 14.15.
Tour-redaktionen - fax (+45) 33 93 84 57.
(c) Reuters Limited 1997.
