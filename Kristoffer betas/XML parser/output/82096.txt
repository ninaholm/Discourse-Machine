Presserunde - Generelle nyheder onsdag 26 marts.

Reuters står ikke inde for avisartiklernes nøjagtighed 1) Som et led i den konservative magtkamp vil den konservative leder Per Stig Møllers støtter nu have en forklaring på, hvorfor gruppeformand Hans Engell forholdt sig passivt i forhold til Anne Birgitte Lundholts oprør mod den nye ledelse. Frygten for Per Stig-fløjen går på, at Hans Engell og Anne Birgitte Lundholt stadig kører et politisk parløb, der skal underminere Per Stig Møllers magt. (Politiken side 2)
2) Trafikminister Bjørn Westh (S) vil højne standarden inden for taxi-erhvervet og foreslår, at taxi-chauffører med gæld til det offentlige skal kunne miste deres job. Medlemmerne i Folketingets Trafikpolitisk Udvalg udtrykker en stor forbavselse over det noget kontroversielle forslag og andre ser det som meget betænkeligt. (Berlingske Tidende side 1)
3) En undersøgelse fra Social Forsknings Instituttet viser, at andelen af handicappede med nedsat erhvervsevne har en overraskende høj beskæftigelsesprocent på 72. Samtidig foreslår regeringen indførsel af tvungen betaling til en skånejobfond, for at øge procenten. Dansk Arbejdsgiverforening påpeger, at en tvungen ordning vil møde stor uvilje hos arbejdsgiverne. (Berlingske Erhverv side 2, Det Fri Aktuelt side 5).
(c) Reuters Limited 1997.
