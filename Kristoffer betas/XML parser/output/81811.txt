France Telecom sigter mod 20 pct af mobilmarked.

KØBENHAVN, 19 marts (Reuter) - France Telecoms nystartede selskab, Mobilix, sigter mod at erobre 20 pct. af de danske mobiltelefon-kunder, skriver Mobilix i en pressemeddelelse onsdag.
- Vores mål er at få fat i mindst 20 pct. af de danske mobilkunder ved at gøre det nemmere og billigere at tale mobilt i Danmark, lyder det i meddelelsen.
Mobilix meddelte tidigere på dagen, at firmaet over 10 år vil investere 1,1 mia. kr. og skabe 500 nye danske arbejdspladser for at være med til at opfylde regeringens mål om bedre og billigere teletjenester.
France Telecom fik onsdag tildelt en dansk mobiltelefon-licens til DCS 1800.
- Det glæder os, at vi i dag er blandt de udvalgte licenstagere på det danske DCS 1800 net, skriver Mobilix.
Udover France Telecom vandt også Tele Danmark Mobil, Sonofon og svenske Telia lignende licenser.
France Telecom er verdens fjerdestørste telekommunikationsformidler med en samlet omsætning på 26,6 mia. kr. USD, skriver France Telecom.
- Morten Bonde Pedersen (+45) 33 96 96 51.
(c) Reuters Limited 1997.
