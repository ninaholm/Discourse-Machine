SVENSKE STADSHYPOTEK VIL INDHENTE FLERE TILBUD.

STOCKHOLM, 10 december (Reuter) - Bestyrelsen for det svenske realkreditinstitut, Stadshypotek, har kun modtaget et bud på statens aktiepost, og buddet kommer fra forsikringskoncernen Skandia, oplyser Stadshypotek tirsdag.
Samtidig oplyser selskabet, det fortsat arbejder på at indhente flere tilbud.
Den 25. november offentliggjorde Stadshypotek og Skandia planerne om en fusion, men hovedaktionæren i Stadshypotek, den svenske stat, protesterede og stillede krav om at blive taget med råd.
Den svenske stat ejer ca. 34 pct. af aktiekapitalen i Stadshypotek.
Barbara Ericsson fra det svenske finansministerium oplyser til Reuters, at ministeriet endnu ikke har kontaktet bestyrelsen for Stadshypotek for at orientere om de bud, sam ministeriet har modtaget på regeringens aktiepost. Ifølge Barbara Ericsson er der indkommet en håndfuld bud. (/Reuter/olm).
(c) Reuters Limited 1996.
