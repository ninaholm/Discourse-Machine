Priskonkurrence bag Rias&apos; faldende overskud.

KØBENHAVN, 27 maj (Reuter) - Vigende priser som følge af en betydelig skærpet konkurrence har medført, at stigende aktivitet ikke udmøntede sig i et bedre resultat på bundlinien i Rias&apos; regnskab for første halvår 1996/97.
- Tilbagegangen i resultat før skat for første halvår 1996/97 i forhold til den tilsvarende periode sidste år kan henføres til de planlagte højere omkostninger, som imod ledelsen forventninger ikke blev kompenseret af en positiv udvikling i bruttoresultatet, skriver Rias.
Rias fik i de første seks måneder et overskud før skat på 1,8 mio. kr. mod 4,0 mio. kr. i samme periode året før. Selskabet nedjusterer på baggrund af det lavere resultat i første halvår sine forventninger til helåret 1996/97 til et lavere resultat end i 1995/96. Her udgjorde overskuddet før skat 7,3 mio. kr.
- Søren Linding Jakobsen (+45) 33 96 96 53.
(c) Reuters Limited 1997.
