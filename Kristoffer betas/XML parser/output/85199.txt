DiskontoBanken etablerer boligbutik i Næstved.

KØBENHAVN, 27 juni (Reuter) - DiskontoBanken etablerer nu et datterselskab, der skal handle med ejendomme. Banken vil åbne en boligbutik i Næstved inden udgangen af 1997, fremgår det af en pressemeddelelse fra banken.
- Grunden til, at vi går ind i disse nye aktiviteter, er, at vi ønsker at følge markedsudviklingen og kunne tilbyde vore kunder en bred vifte af finansielle ydelser og dermed fastholde og udbygge DiskontoBankens position som områdets førende pengeinstitut, siger direktør Claus Schrolle fra banken.
- Ole Mikkelsen (+45) 33 96 96 54.
(c) Reuters Limited 1997.
