Valuta - Afventende USD brød modstandspunkt.

KØBENHAVN, 13 september (Reuter) - Mens den
amerikanske dollar venter på eftermiddagens tal for den
amerikanske inflation og detailsalg i august, så brød den
over for D-mark igennem modstandspunktet 1,5155 i nattens
fjernøstlige valutahandel og nåede 1,5170.
Dollaren har ikke været så højt siden midt i juli,
hvor dollarens faldt ned til 1,48-49 D-mark i løbet af en
enkelt dag. Fredag formiddag handles dollaren i Europa
lige omkring 1,5155.
Mod yen er kursen 110,30 mod 110,00 i går.
Over for yen har dollaren i morges været nede og vende
i 110,00, efter at andet kvartals japanske BNP kun faldt
med 0,7 pct. mod ventet 1,1 pct.
Det er dog dagens inflationstal, der ses som afgørende
for markedets udvikling i dag.
- Stærke salgstal og en beskeden underliggende
inflation burde støtte amerikanske aktiver, og trække
dollaren med op, siger en analytiker.
Markedet forventer en månedlig stigning i
forbrugerpriserne på 0,2 pct., samt en stigning i
detailsalget på 0,7 pct.
Krisen i Irak fortsætter med at skabe støtte for
dollaren, men en yderligere forværring i forholdet vil
skade USD, siger dealere i markedet.
Den franske inflation for august blev offentliggjort i
mogres og viste et fald på 0,2-0,3 pct. på månedsbasis.
Den franske franc handles til 3,4140 over for D-mark
mod 3,4125 torsdag.
DEM/DKK  USD/DKK FRF/DKK USD/JPY USD/DEM
Fredag    10.42  3,8535   5,8400  1,1285  110,30  1,5155
Torsdag   14.47  3,8540   5,8265  1,1290  110,00  1,5115
(/clm).
(c) Reuters Limited 1996.
