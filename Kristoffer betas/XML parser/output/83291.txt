S og SF forhandler indgreb i weekenden - K.

KØBENHAVN, 2 maj (Reuter) - Regeringen vil forhandle med SF om et økonomisk indgreb i weekenden, siger de konservatives Pia Christmas-Møller til Reuters Finans.
- Det skulle være sikkert, at der er indkaldt til møde i weekenden, siger hun, og betegner det som &quot;dybt foruroligende&quot;, at regeringen henvender sig til SF og ikke til den borgerlige oposition for at forhandle et indgreb.
- Det kunne tyde på, at regeringen vil skabe et nyt rødt kabinet. Det er forbløffende, hvis de radikale vil være med til det, siger Pia Christmas-Møller.
Hun mener, det ville være rimeligt og forståeligt, hvis regeringen i stedet havde indbudt de to store borgerlige partier til forhandlinger.
- Hverken de konservative, Venstre eller CD er indbudt til forhandlingerne, siger hun.
- Morten Bonde Pedersen (+45) 33 96 96 51.
(c) Reuters Limited 1997.
