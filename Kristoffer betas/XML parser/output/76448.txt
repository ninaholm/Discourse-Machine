Valuta - DEM stadig svagere end fredag trods plus.

KØBENHAVN, 23 september (Reuter) - Den tyske D-mark
nåede nye lavpunkter i de europæiske kryds, før den fik
taget lidt revance mandag eftermiddag.
D-marken ligger dog stadig under fredagens kurser, og
en væsentlig årsag til dette er den brede opbakning til
opstarten af den fælles mønt i 1999, som den kom til
udtryk på weekendens ECOFIN-møde i Dublin.
Sent mandag eftermiddag kommenterede den tyske
finansminister Theo Waigel weekendens resultater ved at
sige, at der ikke er nogen uovervindelige problemer med at
præciserer detaljerne for ERM2 eller stabilitetspagten.
Ved samme lejlighed tilføjede Waigel, at
Storbritanniens deltagelse i den Økonomiske og Monetære
Union er ønskværdig.
Den amerikanske valuta har ikke helt haft samme fokus
på weekendens EMU-møde som D-marken. Det er derimod den
russiske præsident Boris Jeltsin&apos;s vaklende helbred, de
handlende i US-dollar holder øje med.
- Nummer et for dollaren er bekymringerne om Boris
Jeltsins helbred, og nummer to er EU-mødet, siger Brian
McCarthy, der er markedsanalytiker ved Ruesch
International.
Den danske krone holder sig uforandret efter morgenens
og formiddagens pæne gevinst mod D-marken.
DEM/DKK  USD/DKK FRF/DKK USD/JPY USD/DEM
Mandag    15.18  3,8420   5,8195  1,1340  109,80  1,5145
Mandag    11.18  3,8425   5,8300  1,1350  109,85  1,5160
(/klp).
(c) Reuters Limited 1996.
