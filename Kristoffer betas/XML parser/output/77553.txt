Valuta - USD op på US-tal og Tietmeyer-udtalelser.

KØBENHAVN, 14 november (Reuter) - US-dollar er torsdag
eftermiddag steget over for D-marken efter kommentarer fra
Bundesbankchef Hans Tietmeyer samt amerikanske nøgletal
for CPI og detailsalg.
Tietmeyer hilste den senere tids dollar-stigninger
velkommen, og sagde, at han ikke ville have noget imod, at
den amerikanske valuta steg lidt yderligere.
Denne kommentar fra Tietmeyer kom efter, at den
franske finansminister lidt over torsdag middag udtalte
sig tilsvarende positivt om dollarens værdi.
- US-dollar har plads til yderligere appreciering,
sagde Frankrigs finansminister Jean Arthuis.
Fra USA kom nøgletal for CPI og detailsalg for oktober
ud uden de store overaskelser. CPI steg som ventet 0,3
pct. i oktober, og kerne-inflationen gik 0,2 pct. op.
Detailsalget blev en smule mindre end ventet med en
vækst på 0,2 pct. i oktober mod ventede 0,3 pct.
- Jeg tror, at kommentaren fra Tietmeyer, samt det at
nøgletallene fra USA faldt ud som ventet, hjalp dollaren,
lyder vurderingen fra senior valutaanalytiker Mike Malpede
fra Refco Group.
Dollaren steg umiddelbart mod både yen og D-mark efter
kl. 14.30, men er faldet tilbage mod japanske yen, så
niveauet lidt efter kl. 15.00 er 111,40 yen mod 111,65
lige før 14.30.
DEM/DKK  USD/DKK FRF/DKK USD/JPY USD/DEM
Torsdag   15.15  3,8380   5,7940  1,1360  111,25  1,5090
Torsdag   11.14  3,8380   5,7795  1,1345  111,65  1,5060
(/klp).
(c) Reuters Limited 1996.
