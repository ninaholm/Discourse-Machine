Dansk spiritussalg steg i januar 8,5 pct år/år.

KØBENHAVN, 2 april (Reuter) - Danskerne drikker mere spiritus. Ligesom de drikker mere øl.
Det samlede danske spiritussalg steg i januar 1997 med 8,5 pct. i forhold til samme måned i 1996, viser beregninger foretaget på baggrund af afgiftstal fra Danmarks Statistik. Der blev i januar solgt 356.800 liter spiritus mod 328.756 mio. liter i samme periode sidste år.
Dermed fortsætter den salgsfremgang, der blev set i 1996, hvor det samlede danske spiritussalg steg 3,9 pct. i forhold til 1995. I alt blev der i 1996 solgt 5,8 mio. liter spiritus mod 5,6 mio. liter året før.
Afgiftstal fra Told &amp; Skat viser samtidig, at der i januar var en fremgang i det danske ølsalg på 0,9 pct. på årsbasis.
Danisco Distillers har en markedsandel på godt 62 pct. af det samlede danske spiritussalg, mens Carlsbergs datterselskab, Vingaarden, har en andel på cirka fem pct.
- Stig Ørskov Pedersen (+45) 33 96 96 59.
(c) Reuters Limited 1997.
