Valutareserve maj op til 109,9 mia - økonomer(rpt).

KØBENHAVN, 3 juni (Reuter) - Den danske valutareserve ventes i maj at være steget med en lidt højere stigningstakt end måneden før. Det fremgår af en rundspørge til fire danske bankøkonomer, inden Nationalbanken i eftermiddag kl. 16 fremlægger tal for valutastillingen i maj.
I gennemsnit skønner de fire økonomer på en stigning i valutastillingen eksklusive statens nettolåntagning på 8,1 mia. kr. til 109,9 mia. kr. I april voksede valutareserven med 7,4 mia. kr.
- Der er således fortsat stor tillid til den økonomiske og politiske udvikling i Danmark blandt udenlandske investorer, skriver Codan Bank i en kommentar.
- Eva Elgaard Pedersen (+45) 33 96 96 57.
(c) Reuters Limited 1997.
