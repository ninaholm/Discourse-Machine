Fransk valg kan givere bredere ØMU - analytiker.

KØBENHAVN, 2 juni (Reuter) - Resultatet af det franske valg kan betyde en lidt bredere ØMU end hidtil forudset, men socialisternes sejr ventes ikke at påvirke de finansielle markeder voldsomt i dag, fordi markederne stort set har haft en uge til at forberede sig på resultatet, siger senioranalytiker Klaus Dalsgaard fra Unibank Markets mandag morgen.
- Vi regner med kursfald i den lange ende, og det kommer også til at smitte af på Danmark, samtidig regner vi med, at det (valgresultatet, red.) lægger op til en bredere ØMU, men det fører næppe til, at man for alvor begynde at spekulere i en udsættelse af ØMU&apos;en, siger Klaus Dalsgaard til Reuters Finans.
Men det kan ifølge Klaus Dalsgaard umiddelbart føre til, at de sydeuropæiske lande klarer sig relativt godt, og det kan også komme Danmark til hjælp.
- Hvis det bliver en bredere ØMU, vil Danmark være relativt bedre stillet, så jeg tror på en spændindsnævning, siger Klaus Dalsgaard.
Han henviser til rentespændet mellem de toneangivende 10-årige danske og tyske papirer. Det ligger mandag morgen i ca. 66 basispoint.
- Prisen for at stå udenfor, vil formentlig blive lavere med en bredere ØMU, siger Klaus Dalsgaard.
(c) Reuters Limited 1997.
