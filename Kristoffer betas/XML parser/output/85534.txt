Importvækst kræver et vågent øje - Nykredit Bank.

KØBENHAVN, 9 juli (Reuter) - Onsdagens lavere end ventede handels-og betalingsbalancetal indikerer, at der skal holdes et vågent øje med importen. Det påpeger økonom John Madsen fra Nykredit Bank i en umiddelbar kommentar til tallene, der for betalingsbalancen viste et overskud på 0,1 mia. kr. mod ventet 1,0 mia. kr. i overskud. Samtidig var det sæsonkorrigede handelsoverskud kun 1,5 mia. kr. mod en forventning om et overskud på 2,9 mia. kr.
- Der skal holdes et vågent øje med tendensen på importsiden, siger John Madsen til Reuters Finans.
(c) Reuters Limited 1997.
