OLIEPRISER STIGER PÅ GRUND AF DET KOLDE VEJR.

LONDON, 19 november (Reuter) - Prisen på råolie er steget på olie-børsen i London tirsdag, og det er det kolde vejr, der får skylden.
En tønde IPE Brent råolie til lastning i januar er således steget 20 cents, så prisen midt på eftermiddagen er 22,87 US-dollar. Men stigningen er sket i en tynd handel, og i følge markedsdeltagere kan prisen gå i begge retninger resten af dagen.
- Markedet ser ud til at være låst fast i mangel på retningspile, siger en oliehandler.
Ifølge handlere har markedet endnu ikke rystet de seneste dags nedadgående tendens af sig på trods af forventninger til en stigende efterspørgsel i Europa som resultat af storme og koldt vejr flere steder i Europa.
Futuren på IPE Brent til lastning i februar er steget 15 cents til 22,46 US-dollars. pr. tønde.
Januar-future: (LCOF7)
Februar-future: (LCOG7)(/Reuter/olm).
(c) Reuters Limited 1996.
