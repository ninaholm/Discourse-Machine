DK-SELSKABERS INDTJENING 10 PCT OP I 97 - GOLDMAN S.

KØBENHAVN, 27 december (Reuter) - Indtjeningen i det danske erhvervsliv vil i 1997 stige med 10 pct. i forhold til 1996, vurderer den amerikanske investeringsbank Goldman Sachs i sin seneste prognose.
- Vi vurderer, at indtjeningen vil være faldet seks pct. i 1996 på grund af en lavere vækst i Europa, men vi forventer en stigning på 10 pct. i 1997, skriver de amerikanske økonomer.
Specielt industrien og transportsektoren ventes at klare sig godt i 1997, som følge af en forventning om en øget vækst i Europa i det kommende år.
Goldman Sachs forventer, at den danske BNP-vækst i 1997 vil ligge på 3,6 pct., mens den i hele EU vil være 2,2 pct. mod 1,5 pct. i år. Den tyske vækst ventes i 1997 at ligge på 2,2 pct. mod 1,3 pct. i år. (/eep).
(c) Reuters Limited 1996.
