Ledighed vil fortsat falde i 2 kvt 97 - AMS.

KØBENHAVN, 24 juni (Reuter) - Ledigheden vil fortsætte med at falde. I andet kvartal 1997 vil den således falde med 8,8 pct. i forhold til andet kvartal 1996, skønner de 14 arbejdsmarkedsråd i den seneste prognose for udviklingen på det danske arbejdsmarked, oplyser Arbejdsmarkedsstyrelsen (AMS) tirsdag.
- På lidt længere sigt - det vil sige første kvartal 1998 sammenlignet med første kvartal 1997 - forventer rådene et fald på 7,5 pct., skriver AMS i en pressmeddelelse.
(c) Reuters Limited 1997.
