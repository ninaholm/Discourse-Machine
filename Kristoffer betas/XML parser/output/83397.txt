Futop-omsætning faldt 57 pct i apr - Garantifond.

KØBENHAVN, 6 maj (Reuter) - Den daglige omsætning af optioner og futures på Garantifonden for Danske Optioner og Futures faldt i april med 57 pct. i forhold til marts til 2.219 kontrakter. I alt blev der handlet 46.601 kontrakter i april mod 92.834 i marts.
Det fremgår af FUTOP-statistikken for april.
Handlen med statsobligationer faldt 81 pct. til 459 kontrakter dagligt. Det samlede antal af rentebaserede kontrakter faldt ligeldes 81 pct. til 555 på dagsbasis.
Antallet af aktiebaserede kontrakter faldt 25 pct. til 1.664 kontrakter per dag svarende til 34.950 kontrakter i alt i april.
- Eva Elgaard Pedersen (+45) 33 96 96 57.
(c) Reuters Limited 1997.
