HEINEKEN NEDJUSTERER VÆKSTFORVENTNING - FORMAND.

AMSTERDAM, 13 september (Reuter) - Det hollandske bryggeri Heineken forventer ikke, at kunne garantere to-cifret vækstrater over de næste tre år, oplyser bestyrelsesformanden Karel Vuursten på et pressemøde fredag, efter offentliggørelsen af halvårsregnskabet.
- I denne her integrationsfase er det meget svært at komme med en forudsigelse, men jeg tror ikke, at vi vil kunne fremvise to-cifret vækstrater, udtaler bestyrelsesformanden.
Ifølge Karel Vuursten, så tager det længere tid end forventet, at få integreret koncernens seneste opkøb, det franske selskab Fischer Group.
Heineken kom ud af årets første seks måneder med et nettoresultat på 297 mio. NLG. mod 280 mio. NLG i samme periode året før.
Resultatet lå lidt under det som analytikerne havde forventet. Deres bud lå på ca. 316 mio. NLG.
Det lidt skuffende resultat har smittet negativt af på Heinekens danske konkurrent, Carlsberg, som ved 13.30 tiden er handlet syv kr. ned i 347. (/Reuter/jnu).
(c) Reuters Limited 1996.
