NatWest anbefaler køb af Skandia efter 1996-res.

KØBENHAVN, 7 marts (Reuter) - Det britiske børsmæglerselskab NatWest Securities anbefaler køb af aktier i det svenske forsikringsselskab Skandia op til kurs 264. Endvidere har NatWest opjusteret sin forventning til Skandias indtjeningsevne, efter at den svenske forsikringskoncern onsdag fremlagde sit regnskab for 1996.
- Vores indtjeningsestimat er blevet opjusteret, og vores 12-måneders estimat for aktiekursen på 264 SEK, tyder på et potentiale i aktien opad på ca. 16 pct., skriver NatWest.
På børsen i Stockholm handles Skandia-aktien fredag formiddag til ca. 246 svenske kr., mens aktien i København handles til ca. 211 danske kr.
Skandia fremlagde onsdag et 1996-overskud før skat på 1.649 mio. SEK mod 1.552 mio. SEK året før. 1996-resultatet var belastet af ca. 1,4 mia. svenske kr. i omstrukturerings-omkostninger. Det tiltag finder NatWest positivt.
- Beslutningen om at modvirke stigningen i investeringsresultatet med ekstraordinære omkostninger bør man se positivt på, skriver NatWest.
NatWest Securities forventer, at Skandia i 1997 vil få et nettoresultat på 1.686 mio. SEK stigende til 1.985 mio. SEK i 1998. Derudover forventer det britiske finanshus, at Skandia vil hæve udbyttet til 3,75 SEK i 1997 og yderligere til 5,00 kr. i 1998. I regnskabet for 1996 foreslår ledelsen et udbytte på 2,75 SEK.
- Eva Elgaard Pedersen (+45) 33 96 96 57.
(c) Reuters Limited 1997.
