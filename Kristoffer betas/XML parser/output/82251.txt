Jyske Banks puljeafkast på 1,5-9,8 pct i 1 kvt.

KØBENHAVN, 3 april (Reuter) - Udviklingen på obligations-og aktiemarkederne i første kvartal betød afkast i intervallet 1,5 pct. til 9,8 pct. for Jyske Banks fire pensionspuljer. Det fremgår af en pressemeddelelse torsdag.
- Afkastene vurderes at være særdeles tilfredsstillende, idet de fire puljer ligger hhv. 0,61 pct., 1,16 pct., 0,62 pct. og 0,41 pct. over markedsafkastet, skriver Jyske Bank.
De fire puljer koncentrerer sine investeringer i fortrinsvis danske og udenlandske aktier (9,85 pct.), fortrinsvis danske og udenlandske obligationer (4,70 pct.), fortrinsvis indeksobligationer (4,06 pct.) og fortrinsvis korte danske obligationer (1,49 pct.).
- Søren Linding Jakobsen (+45) 33 96 96 53.
(c) Reuters Limited 1997.
