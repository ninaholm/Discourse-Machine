Lundholt beholder poster efter gruppemøde - RB.

KØBENHAVN, 1 april (Reuter) - De konservatives udenrigsordfører, Anne Birgitte Lundholt, slap fra tirsdagens rivegilde i K-folketingsgruppen med sine ordførerskaber i behold, skriver Ritzaus Bureau tirsdag over middag.
Og på et fælles pressemøde med sin forgænger, gruppeformand Hans Engell, erklærede den nye partileder, Per Stig Møller, at der nu er fuld opbakning til partilederens ret til at blande sig i de forskellige ordførereres udlægning af partiets politik.
Ifølge Per Stig Møller var der &quot;enstemmig kritik&quot; af Lundholt. Men det får ikke konsekvenser for hendes tillidshverv:
- Enhver idiot kan slagte. Kunsten er at lave samarbejde. Det er det, der skal ske nu, sagde K-partilederen ifølge Ritzaus Bureau.
- Redaktionen (+45) 33 96 96 56.
(c) Reuters Limited 1997.
