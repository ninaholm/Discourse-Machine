MARTS BRENT VIL KOSTE 20,50-22,00 USD I UGEN - SAGA.

KØBENHAVN, 10 februar (Reuter) - Det norske olieselskab, Saga Petroleum forudser, at Brent til lastning i marts i ugens løb vil blive handlet til priser mellem 20,50 og 22,00 USD per tønde.
- Forestående raffinaderivedligholdelse i Europa og USA vil lægge en dæmper på priserne. Marts kontrakten forventes at bevæge sig i et prisbånd på 20,50 - 22,00 USD per tønde, skriver olieselskabet i sin ugentlige vurdering af markedet.
Fredag sluttede marts futuren på Brent i 20,95 USD per tønde i London.
Det nedadgående pres på olieprisen forstærkes ifølge Saga Petroleum af, at prisen i sidste uge brød ned gennem 22,00 USD tønden.
- Aktører i markedet nævner 21,45 USD og 21,00 USD per tønde som vigtige støtteniveauer i den nærmeste fremtid, skriver Saga.
Internatinale investeringsfonde og faldende priser på fyringsolie har spillet vigtige roller i faldet gennem 22,00 USD tønden, bemærker det norske olieselskab.
- Per Bech Thomsen (+45) 33 96 96 56.
(c) Reuters Limited 1997.
