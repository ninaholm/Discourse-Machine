Presserunde - Erhverv onsdag 23 april.

Reuters står ikke inde for avisartiklernes nøjagtighed 1) Ifølge en ny opgørelse udviser 27 pct. af dansk nybyggeri graverende fejl, og ifølge forsker ved DTU, Elsebet Frydendal Petersen, skyldes fejlene krav om billige boliger, hvilket lægger et stort tidspres på håndværkerne. Boligminister Ole Løvig Simonsen (S) barsler med en handlingsplan, som skal øge kvaliteten af byggeriet gennem krav til øget kvalitetsstyring. (Berlingske Erhverv side 6, Politiken side 7)
2) En opgørelse fra Ledernes Hovedorganisation viser, at der ultimo 1996 var 368 ledige ledere, hvilket er en stigning på 45 pct. i forhold til ultimo 1994. En væsentlig begrundelse herfor er ifølge PA Consulting Group, at virksomhederne på det seneste har øget kravene til lederne, som skal besidde en stadig støre evne til at reagere på forandringer fra omverdenen i videste forstand. En væsentligt element er ligeledes, at den fremtidige leder forstår at uddelegere arbejde til underordnede. (Politiken side 1, Politiken Erhvervsmagasin side 1 og 2)
3) De to nye konkurrenter på det danske telemarked er allerede røget et gevaldigt skridt bagud i forhold til Tele Danmark og Sonofon. Det skyldes EU-kommissionens afgørelse om, at det danske fast-og mobilnet ikke kan adskilles. Afgørelsen fritager Tele Danmark og Sonofon fra at indgå samtrafikaftaler med de nye kombattanter, hvilket giver dem en stor økonomisk fordel. De to nye konkurrenter klager sig højlydt over afgørelsen, og Telia overvejer nu at gå til Konkurrencerådet med sagen. (Børsen side 2)
(Presserunden er udarbejdet af Finansinformation).
(c) Reuters Limited 1997.
