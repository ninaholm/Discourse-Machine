Incentive udpeger direktør til rengøringssektor.

KØBENHAVN, 13 juni (Reuter) - Med virkning fra den 1. oktober 1997 er Peter Qvist-Sørensen ansat som direktør for Incentives sektor for rengøringsudstyr, oplyser selskabet fredag.
Peter Qvist-Sørensen er 37 år, og har en baggrund som cand.polit og MBA i international ledelse fra Dallas Universitet i Texas, fremgår det.
Sektoren for rengøringsudstyr har en samlet omsætning i størrelsesordenen 1,5 mia. kr. Aktiviteterne er koncentreret i KEW i Hadsund og i Clarke Industries i USA.
- Ole Mikkelsen (+45) 33 96 96 54.
(c) Reuters Limited 1997.
