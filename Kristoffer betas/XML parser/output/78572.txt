FINANSER GIVER POSITIVE FORSIKRINGSRES - ASS-SOC.

KØBENHAVN, 27 december (Reuter) - 1996 er som de forudgående år karakteriseret ved en meget skrap konkurrence inde for dansk forsikring, vurderer formanden for Assurandør-Societetet, direktør Bent Knie-Andersen, Alm. Brand, i en nytårsudtalelse.
- Med hensyn til skadesforsikring er der nok udsigt til et positivt økonomisk resultat, men dette skyldes i vid udstrækning finansindtægterne, hvorimod resultaterne af den primære forsikringsdrift fremdeles er utilfredsstillende. En række selskaber har således varslet præmieforhøjelser, bl.a. på motorforsikringer, siger han.
På livs-og pensionsforsikringsområdet er fremgangenslinjen dog fortsat, og forsikringsselskaberne har været i stand til at bevare og udbygge deres førende position på dette felt, vurderer Bent Knie-Andersen. (/jnu).
(c) Reuters Limited 1996.
