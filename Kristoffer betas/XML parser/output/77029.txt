SALG AF NESA-AKTIER BEKYMRER ELVÆRKER - BREV.

KØBENHAVN, 22 oktober (Reuter) - Fællesudvalget, der repræsenterer 17 kommunale elforsyninger på Sjælland og Lolland-Falster, ser med stor bekymring på Frederiksborg Amts og Gentofte Kommunes overvejelser om at sælge sine aktier i NESA, fremgår det af brev, som de har sendt til miljøminister Svend Auken.
- Baggrunden herfor er, at Gentofte Kommune har dominerende indflydelse i NESA, og at NESA har stor indflydelse på Sjællandske Kraftværker, som leverer el til alle de sjællandske distributionsselskaber, skriver Fællesudvalget i brevet.
Et salg af aktierne vil ifølge Fællesudvalget dermed ikke kun påvirke elforbrugerne i det nordsjællandske område, men også have afgørende indflydelse for hele den østdanske elsektor.
- For Fællesudvalget er det vigtigt, at forbrugerejet i Danmarks elforsyning opretholdes, hedder det i brevet til ministeren.
De 17 kommunale elforsyninger frygter, at et salg af aktiemajoriteten i NESA kan true den traditionelle forbrugereje af elsektoren.
Gentofte Kommune har i øjeblikket over halvdelen af aktierne i NESA, men kommunen overvejer at sælge dem. (/olm).
(c) Reuters Limited 1996.
