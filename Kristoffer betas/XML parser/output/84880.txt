Oticon udsteder 158.861 nye aktier, kurs 284,50.

KØBENHAVN, 18 juni (Reuter) - William Demant Holding, det tidligere Oticon, udsteder 158.861 nye aktier a 5 kr. uden fortegningsret for eksisterende aktionærer, til delvis finansiering af købet af amerikanske Phonic Ear Holding. Det fremgår af en fondsbørsmeddelelse onsdag.
- Tegningskursen per aktie er aftalt til kr. 284,50, hvilket svarer til et uvægtet gennemsnit af de noterede BSH børskurser for maj måned 1997. Nettoprovenuet ved kapitaludvidelsen forventes at udgøre 45,0 mio. kr., idet emissionsomkostningerne anslås til 0,2 mio. kr., skriver ledelsen.
(c) Reuters Limited 1997.
