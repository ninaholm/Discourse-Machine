Industris lønregulering ligger på 1,7 pct - DI.

KØBENHAVN, 16 juni (Reuter) - En aktuel opgørelse af lønreguleringerne for 1997 tyder på en lønregulering på 1,75-2,00 kr. per time, svarende til en stigning på ca. 1,7 pct. af gennemsnitslønnen. Det fremgår af Dansk Industris ugemagasin, Industrien.
- Knap en fjerdedel af de arbejdere, som har afsluttet deres lokale lønforhandling i år, er blevet reguleret med mellem 175 og 200 øre per time. Det er i dette interval, svarende til en lønstigning på omkring 1,7 pct. af gennemsnitlønnen, at reguleringerne hyppigst ligger, skriver DI.
Dermed ligger lønreguleringerne en anelse højere end sidste år, hvor den hyppigste regulering lå mellem 1,50-1,75 kr.
- Men i lighed med sidste år har godt 40 pct. af de indtil nu færdigregulerede arbejdere fået reguleret timelønnen med under 200 øre, skriver Industrien.
Opgørelsen, der er dateret den 10. juni, omfatter godt en tredjedel af totalopgørelsen for 1996.
- Eva Elgaard Pedersen (+45) 33 96 96 57.
(c) Reuters Limited 1997.
