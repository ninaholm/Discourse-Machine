DANYARD-FORHANDLING GÅR EFTER PLAN - CHRISTIANSEN.

KØBENHAVN, 31 januar (Reuter) - J. Lauritzen Holdings forhandlinger med Penang Shipbuilding and Construction&apos;s (PSC) om salget af knap halvdelen af Danyard værftet blev indledt torsdag og går planmæssigt. Det oplyser J. Lauritzen Holdings bestyrelsesformand, Michael Christiansen til Reuters Finans.
- Vi indledte torsdag forhandlinger med Amin Shah selv. Og de meldinger jeg har fået er, at forhandlingerne skrider frem efter planen, siger han fredag.
Han vurderer, at der kun er enkelte detaljer, der skal falde på plads, før handlen kan blive endelig. Forhandlingerne ventes afsluttet midt i marts.
J. Lauritzen oplyste den 11. december 1996, at der var underskrevet et Letter of Intent med PSC, hvor PSC under forudsætning af forskellige godkendelser den 1. april 1997 overtager 48 pct. af Danyard A/S og 40 pct. af Danyard Aalborg for tilsammen 100 mio. US-dollars. Amin Shah står bag PSC. (/uha).
(c) Reuters Limited 1997.
