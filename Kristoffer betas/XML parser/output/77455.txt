AKTIER SES HOLDE UÆNDRET NIVEAU FREM TIL LUKKETID.

KØBENHAVN, 12 november (Reuter) - Aktierne tripper lidt rundt på stedet tirsdag middag, og KFX er marginalt lavere på 127,30.
- Obligationerne er steget, men dollarens fald trækker i den modsatte retning, og derfor er aktiekurserne næsten ikke ændret, fortæller en aktiedealer.
Det er hans vurdering, at aktierne holder sig på dette niveau til lukketid. Dette forudsætter dog, at de amerikanske obligationer åbner uden negative tendenser og, at A.P.Møller-aktierne ikke bliver handlet til de lavere priser, der stilles i aktierne i øjeblikket, siger han.
(c) Reuters Limited 1996.
