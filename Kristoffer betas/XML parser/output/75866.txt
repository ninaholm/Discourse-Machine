FAXE BRYG FORTSÆTTER FREM MED BRYGGERIGRUPPEN.

KØBENHAVN, 22 august (Reuter) - Faxe Bryg Holding fortsatte - i kraft af sin ejerandel på 44,5 pct. af Bryggerigruppen - sin resultatfremgang i 1. halvår 1996.
Resultatet før skat steg således til 17,1 mio. kr. fra 13,8 mio. i halvåret 1995.
Den væsentligste aktivitet i Faxe Bryg Holding er medejerskabet af Bryggerigruppen, hvis resultat medtages pro rata i forhold til ejerandelen.
En gunstig valutakursudvikling i de første seks måneder af 1996 var medvirkende til, at Bryggerigruppen tirsdag har kunnet aflægge et halvårsresultat, der var 19 pct. bedre end i samme periode 1995.
Overskuddet før skat steg således til 42 mio. kr. fra 35,3 mio. kr. i første halvår 1995.
Omsætningen i Danmark har i årets første seks måneder været negativt påvirket af nogle kolde forårsmåneder og det kølige vejr i juni. sætningen på eksportmarkederne har i f høje niveau som i 1995, mens den ind har været påvirket af mindre efterspørgsel i d tforår og den kolde sommer. De stigende kurser på italienske lire, US-dollar og det britiske pund i forhold til den danske krone i første halvdel af 1996 har betydet, at eksportomsætningen er steget, hed det i Bryggerigruppens halvårsmeddelelse.
Eksportomsætningen udgør nu 62 pct. af omsætningen mod 61 pct. sidste år.
Den samlede omsætning i Bryggerigruppen blev i årets første seks måneder 1.132,6 mio. kr. mod 1.118,2 mio. i den tilsvarende periode året før, hvilket svarer til en beskeden vækst på en pct. (/sow).
(c) Reuters Limited 1996.
