NY UNI-INVEST AFD INVESTERER I MINDRE VIRKSOMHEDER.

KØBENHAVN, 14 februar (Reuter) - Uni-Invest introducerer den 17. februar 1997 en ny aktiebaseret afdeling, Uni-Invest Europa Small Cap, der investerer i mindre europæiske virksomheder, oplyser investeringsforeningen i en pressemeddelelse fredag.
- Baggrunden for, at den nye afdeling har valgt mindre europæiske virksomheder som investeringsformål, er bl.a., at de mindre virksomheder i kraft af deres forholdsvis beskedne størelse og smalle produktprogram ofte er gode til hurtigt at omstille sig og tilpasse sig nye markedsvilkår, skriver Uni-Invest.
(c) Reuters Limited 1997.
