SF-formanden får ingen EU-betydning - Torben Lund.

KØBENHAVN, 1 juli (Reuter) - Socialdemokratiets politiske ordfører Torben Lund afviste tirsdag, at SF-formanden Holger K. Nielsens anbefaling af et nej til den nye EU-traktat får nogen betydning for det socialdemokratiske vælgerkorps.
- Der er allerede så mange ledende SF&apos;ere, som anbefaler et klart ja, at Holgers forbløffende melding ingen betydning får, tilføjede han.
Torben Lund vurderede, at alene indenrigspolitiske hensyn har fået SF-formanden til at ende med det overraskende valg. Det vidnede for den socialdemokratiske ordfører om en trængt SF-formand.
- Holger K. Nielsen har slet ikke taget hensyn til de meget store forbedringer af de danske forbehold, som nu er blevet traktatfæstet, mente Torben Lund.
- Erik Matzen (+45) 33 96 96 51.
(c) Reuters Limited 1997.
