Jelved vil ikke blande sig i notering af Nykredit.

KØBENHAVN, 8 april (Reuter) - Økonomiminister Marianne Jelved afviser på baggrund af en artikel i Berlingske Tidende, at hun tager afstand fra en børsnotering af realkreditinstitutter.
- Jeg vil kraftigt understrege, at jeg hverken kan eller vil blande mig i, om et realkreditinstitut vælger at blive børsnoteret, siger Marianne Jelved ifølge en pressemeddelelse fra ministeriet.
Hun understreger, at det op til det enkelte institut at vurdere, om det vil klare sig bedst som et børsnoteret selskab eller som forening.
- Uanset om et &quot;gammelt&quot; institut som for eksempel Nykredit vælget at blive børsnoteret, er låntagernes demokratiske rettigheder beskyttet via lovgivningen. En realkreditfond eller forening skal altid bevare mere end halvdelen af stemmerettighederne i et realkreditaktieselskabet. Desuden blev den såkaldte valgbekendtgørelse strammet op sidste forår, siger Marianne Jelved.
Hun mener, at realkreditten vil have fordel af at tilpasse sig de kommende års udfordringer uden at glemme medlemsindflydelsen.
- Ole Mikkelsen (+45) 33 96 96 54.
(c) Reuters Limited 1997.
