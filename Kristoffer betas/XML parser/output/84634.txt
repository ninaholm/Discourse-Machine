Løbende betalinger faldt 4,4 mia jan-apr - Natbank.

KØBENHAVN, 11 juni (Reuter) - Danmarks nettoindtægt fra løbende betalinger fra og til udlandet faldt i perioden januar til april 1997 med 4,4 mia. kr. i forhold til samme periode sidste år. Det fremgår onsdag af Nationalbankens statistik over betalinger fra og til udlandet.
I årets første fire måneder har Danmark haft en nettoindtægt på 4,6 mia. kr. mod 9,1 mia. kr. i samme periode sidste år.
Faldet i nettoindtægten skyldes blandt andet, at nettoindtægten fra søtransport er faldet til 2,2 mia. kr. i perioden januar til april fra 4,0 mia. kr. i samme periode sidste år. Samtidig er underskuddet på rejsekontoen øget til 3,3 mia. kr. fra 2,6 mia. kr. i samme periode sidste år, ligesom nettorenteudgifterne er steget til 6,9 mia. kr. mod 5,2 mia. kr. i samme periode sidste år.
På kontoen over varebetalinger er overskuddet i perioden på 11,8 mia. kr. mod 10,5 mia. kr. i samme periode sidste år.
- Stig Ørskov Pedersen (+45) 33 96 96 59.
(c) Reuters Limited 1997.
