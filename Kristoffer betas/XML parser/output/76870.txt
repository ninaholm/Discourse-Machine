ABB VENDER BLIKKET MOD ØST OG SYD.

NEW DELHI, 15 oktober (Reuter) - ABBs bestyrelsesformand sagde mandag i New Delhi, at ABB mere og mere vender blikket mod nye hurtigvoksende markeder, hvor der vil være fokus på at bruge lokale kræfter.
- Det er en stor bevægelse fra vest til øst, fra nord til syd, sagde Percy Barnevik i en kommentar til den stigende betydning af de nye hurtigvoksende markeder, som er en del af ABB&apos;s bevægelse væk fra gruppens traditionelle base i Europa.
Barnevik sagde endvidere, at ABBs ekspansion i fremtiden ikke vil være så afhængig af at få tilført ny kapital.
- Det er ikke kapital, som de primært har behov for, sagde Barnevik og tilføjede at de nye voksende markeder har behov for at forbedre ledelsen, metoder og markedsfokusering for at øge produktiviteten.
Endelig ser Barnevik Indien som lokomotivet i den fremtidige vækst i Asien. (/Reuter/eep).
(c) Reuters Limited 1996.
