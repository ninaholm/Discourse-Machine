Presserunde - Generelle nyheder mandag 7 april.

Reuters står ikke inde for avisartiklernes nøjagtighed 1) Det skal gøres skattefrit at få stillet en P-plads til rådighed af sin arbejdsgiver, men det afviser SF nu. &quot;Det er fuldstændigt pip og klart i strid med de hensigter, regeringen selv har udtalt om at begrænse biltrafikken i byerne,&quot; siger Jes Lunde, skattepolitisk ordfører fra SF. (Information side 1)
2) Mangel på nye og veluddannede skattefolk truer skattekontrollen i en sådan grad, at kommuner og Skatteministeriet nu overvejer en ny, længerevarende uddannelse for skattekontrollører. Alene de næste tre år vil der være behov for 3-600 nyuddannede. (Berlingske Tidende side 1)
3) Regeringen fremkommer i løbet af et par uger med udspil, som skal få arbejdsgiverne til at oprette flere skånejob til personer med nedsat arbejdsevne. Udspillet er det første som led i en større reform af førtidspensionssystemet. Regeringen ønsker ikke at løfte sløret yderligere, men understreger at der ikke bliver tale om en skånejob-fond. (Det Fri Aktuelt side 6)
4) I forbindelse med de foranstående drøftelser omkring seniorpolitikken er LO fremkommet med et forslag, som skal gøre det lettere for folk over 60 år at gå på deltid. Ideen er, at der oprettes en art supplerende dagpenge. Ydelsen skal ikke være tidsbegrænset, og der bør ikke være krav om at stå til rådighed for arbejdsmarkedet. (Det Fri Aktuelt side 11)
5) Skattevæsenets operation &quot;sort arbejde&quot; er afsluttet, efter at have afdækket adskillige mio. kr., som ulovligt var blevet unddraget skat og moms. Afdelingschef i Told &amp; Skat, Preben Bialas, oplyser, at T&amp;S fremover vil danne en fælles vidensbase, som kommunerne på tværs af hinanden kan trække på, hvilket vil gære blandt andet ligningsarbejdet mere grundigt. (Berlingske Erhverv side 1)
6) SFs leder Holger K. Nielsen kritiserer økonomiminister Marianne Jelved for under et EU-møde at have udtalt, at danske husejere sandsynligvis vil få en dyre husleje, fordi Danmark stemte nej til møntunionen. Hun begrundede en dyrere husleje med et højere renteniveau i Danmark. Holger K. Nielsen mener, at ministeren deltager i en skræmmekampagne, som ikke stemmer overens med det &quot;nationale kompromis&quot;. (Jyllands-Posten Erhverv &amp; Økonomi side 1 og 7, Det Fri Aktuelt side 16).
(c) Reuters Limited 1997.
