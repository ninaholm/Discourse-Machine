Obligationshandel faldt 15 pct år/år i juni - KF.

KØBENHAVN, 10 juli (Reuter) - Obligationsomsætningen faldt i nominelle termer 15 pct. i juni til 465,9 mia. kr. i forhold til den tilsvarende måned sidste år. Det fremgår af en pressemeddelelse fra Fondsbørsen (KF) torsdag.
I forhold til maj var der tale om en stigning på syv pct. I gennemsnit androg den daglige omsætning i juni sig til 23,3 mia. kr. mod 21,9 mia. kr. i maj.
- Halvårets omsætning faldt 13 pct. i forhold til samme periode i fjor og udgjorde 3.148,5 mia. kr. nominelt. Den gennemsnitlige obligationshandel pr. børsdag er faldet fra 29,5 mia. kr. til 26,0 mia. kr., skriver KF.
De to mest handlede rentegrupper for statspapirerne blev 8 pct. og 7 pct.&apos;erne med hhv. 111 mia. kr. og 88 mia. kr. i omsætning. Enhedsprioritetsobligationerne med en rente på 7 pct. blev omsat for 64 mia. kr. og 6 pct.&apos;erne for 38 mia. kr.
Den repo-baserede handel steg i juni med 19 pct. til 1.840 mia. kr. i forhold til maj.
- Eva Elgaard Pedersen (+45) 33 96 96 57.
(c) Reuters Limited 1997.
