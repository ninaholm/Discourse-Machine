Ledighed ventes igen at være faldende - økonomer.

KØBENHAVN, 1 august (Reuter) - Antallet af ledige ventes igen at være på vej ned, som følge af flere i orlovsordninger og en generel stigende beskæftigelse. Det forudser en række økonomer, som Reuters Finans har talt med inden Danmarks Statistik torsdag offentliggør tallene.
Et gennemsnit af økonomernes skøn tyder således på, at den sæsonkorrigerede ledighed i juni er faldet ca. 2.300 til 221.775 personer, og det vil give en ledighed på 8,0 pct. I maj steg det sæsonkorrigerede antal af ledige til 224.100 fra 222.500 i april, og arbejdsløsheden steg til 8,1 pct. fra 8,0 pct. i april.
- Vi venter en stigning i antallet af personer på orlov og flere i beskæftigelse, vurderer en af økonomerne.
I juni 1996 var 242.800 eller 8,7 pct. af arbejdsstyrken ledige.
- Vi kan se af arbejdsmarkedsstatistikkerne, at der kommer 5.600 tilbage til arbejdsmarkedet fra orlovsordninger. Af dem er 5.200 på uddannelseorlov, og seks ud af 10 af dem er ledige, siger Bo Overvad fra Svenska Handelsbanken. Han venter derfor uændret arbejsløshed i juni i forhold til tallene fra maj.
- Ole Mikkelsen (+45) 33 96 96 54.
(c) Reuters Limited 1997.
