M GRENFELL SER POSITIV UDVIKLING I DANSK LEDIGHED.

KØBENHAVN, 19 november (Reuter) - Investeringsbanken Deutsche Morgan Grenfell ser en positiv udvikling i den danske ledighed, fremgår det af bankens seneste prognose.
Ledigheden ventes ifølge Deutsche Morgan Grenfell at ligge på 8,7 pct. i år faldende til 8,5 pct. i 1997 og 8,4 pct. i 1998. I bankens august-prognose ventede banken en ledighed i år på 9,0 pct.
- Men det skarpe fald i ledighedsraten har øget bekymringer om, at nogle sektorer i økonomien er ved at blive overophedet, og det sætter pres på inflationen, skriver Deutsche Morgan Grenfell i sin prognose.
Men samtidig vurderer bankens økonomer, at prispresset er relativt dæmpet, og at den nye vægtning af forbrugerpriserne vil få en positiv effekt på inflationen. Danmarks Statistik offentliggør onsdag de nye vægte for forbrugerpriserne.
I år forventer Deutsche Morgan Grenfell en inflation på 2,1 pct. stigende til 2,3 pct. til næste år og i 1998.
Endvidere vurderer Deutsche Morgan Grenfell, at den danske BNP-vækst i år vil ende på 1,8 pct. stigende til 2,7 pct. i 1997. Året efter ventes væksten i BNP at ligge på 2,8 pct. (/eep).
(c) Reuters Limited 1996.
