KFX-AKTIER SKAL ENDNU LÆNGERE OP TORSDAG - DEALER.

KØBENHAVN, 19 september (Reuter) - Aktierne er handlet ganske pænt i vejret hen over torsdag middag, og KFX er steget 0,31 til 122,11. September futuren, der udløber i morgen, er steget et kvart kurspoint til 122,0.
- Aktierne skal op, op og atter op, lyder den meget positive vurdering af resten af dagens aktiemarked fra en aktiehandler.
Denne vurdering baserer han på den meget fine undertone i det danske aktiemarked, samt den positive udvikling i de europæiske og amerikanske obligationer.
[MORE].
