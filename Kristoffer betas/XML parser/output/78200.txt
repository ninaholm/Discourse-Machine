RADIOMETER FASTHOLDER FORVENTNING TIL 1996/97.

KØBENHAVN, 11 december (Reuter) - Radiometer fastholder sin forventning til hele regnskabsåret 1996/97, fremgår det af koncernens halvårsregnskab, der blev offentliggjort onsdag.
- På denne baggrund fastholdes den i årsberetningen meddelte forventning om et ordinært resultat efter skat på ca. 200 mio. kr., hedder det i regnskabet, hvor det også fremgår, at selskabet til marts vil overveje, om situationen i USA og Japan vil få negative betydning for årsresultatet.
Radiometer kom ud af halvåret med et ordinært resultat før skat på 116,2 mio. kr. mod 145,5 mio. kr. i den tilsvarende periode sidste år.
(c) Reuters Limited 1996.
