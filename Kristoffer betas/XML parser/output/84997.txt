Bodilsen vil mindske energiforbrug med 25 pct-blad.

KØBENHAVN, 20 juni (Reuter) - Møbelvirksomheden Bodilsen Holding har planer om at nedbringe selskabets energiforbrug med 25 pct., fremgår det fredag af bladet Erhvervs Kontakt fra NESA.
- Vores mål er, at nedbringe energiforbruget med 25 pct. gennem systematisk energistyring med de rette værktøjer, siger kvalitets-og miljøchef Søren Blaabjerg fra Bodilsen til bladet.
Bodilsen Holding er en af 12 virksomheder, der har deltaget i &quot;Projekt Værkstøjskasse&quot; fra NESA.
Projekt Værktøjskasse udvikler og afprøver nye værktøjer til energistyring i samarbejde med virksomheder over hele landet. Formålet er at effektivisere energiforbruget og give selskaberne kontante besparelser.
- Vi har været meget tilfredse med de resultatet vi har opnået ved at deltage i Projekt Værktøjskasse. Vi har fået et kortlægningsværktøj, der er meget brugervenligt. Det betyder, at vi fremover løbende selv kan kortlægge vores energiforbrug, siger Søren Blaabjerg.
- Redaktionen (+45) 33 96 96 56.
(c) Reuters Limited 1997.
