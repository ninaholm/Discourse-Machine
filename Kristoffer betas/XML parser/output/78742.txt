UDBUD I VEST-WOOD UDVIDES MED 55000 AKTIER.

KØBENHAVN, 6 januar (Reuter) - I forbindelse med aktieudbuddet i Vest-Wood i december 1996 fik Aros Securities en ret til at udstede 55.000 stk. nye aktier.
Aros Securities har nu besluttet at udnytte muligheden for at øge udbuddet, oplyser Vest-Wood mandag.
De 55.000 stk. nye aktier optages til notering den 7. januar 1997 og herefter udgør aktiekapitalen i Vest-Wood 39.688.240 kr. svarende til 1.984.412 stk. aktier a 20 kr. (/jnu).
(c) Reuters Limited 1997.
