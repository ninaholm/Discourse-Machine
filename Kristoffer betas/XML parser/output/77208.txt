ARBEJDSMARKED I OMKOSTNINGSKLEMME I 1997 - DA.

KØBENHAVN, 31 oktober (Reuter) - Det danske arbejdsmarked vil i 1997 blive anbragt i den værste omkostningsklemme i mange år, fremgår det af en artikel i Agenda, der udgives af Dansk Arbejdsgiverforening (DA).
- På en gang udsættes arbejdsgiverne for den største lovbundne omkomstningsstigning i mange år og en lønudvikling i udlandet, der er på vej mod en ny bundrekord, hedder det i artiklen.
Det konstateres, at inden de kommende overenskomstforhandlinger overhovedet er begyndt, vil lovbestemte ordninger få omkostningerne til at stige med 0,7 pct. næste år.
- Stigningen på 0,7 pct. er markant højere end stigningerne i de foregående år og svarer for det private arbejdsmarked til en merudgift på over to mia. kr., hedder det i Agenda.
Det drejer sig bl.a. om udgifter til arbejdsmarkedsbidrag og arbejdsgivernes elevrefusion. (/olm).
(c) Reuters Limited 1996.
