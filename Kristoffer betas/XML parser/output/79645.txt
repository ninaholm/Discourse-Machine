MOLS-LINIEN VIL ØGE DRIFTSSIKKERHED - SØFART.

KØBENHAVN, 31 januar (Reuter) - Mols-Linien vil øge driftssikkerheden for sine to nye hurtigfærger. Mai og Mie Mols, der har været plaget af problemer med de vand-jetaggregater, der driver færgerne frem, skriver Søfart i denne uge.
- For at undgå flere lækager, er det besluttet at løse problemerne en gang for alle. Derfor er alle vandjets nu afmonteret under Mie Mols&apos; dokning i Fredericia Skibsværft og taget ind i værkstedet, hvor der svejses forstærkninger ind, hvor det er nødvendigt, skriver Søfart.
Teknisk direktør i Mols-Linien, Jens Kasten siger til Søfart, at de mange dokophold måske ikke har været nødvendige alle sammen, men på grund af de nye materialer og fremdrivningssystemer er der udvist stor forsigtighed. Mols-Linien har derfor foretrukket en dokning for meget end en for lidt.
I øjeblikket er Mie Mols i dok, men ventes at være tilbage på selskabets færgerute Ebeltoft-Odden på mandag. Søsterskibet Mai Mols skal en uge i dok i starten af marts og gennemgå samme behandling.
De to hurtigfærger er bygget af Danyard. (/slj).
(c) Reuters Limited 1997.
