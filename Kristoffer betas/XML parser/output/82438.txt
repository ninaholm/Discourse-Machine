Amagerbanken fastholder hold-anbefaling på Tryg-B.

KØBENHAVN, 9 april (Reuter) - Amagerbanken anbefaler i april-udgaven af Fonds-og Valutainformation sine kunder, at beholde deres aktier i forsikringsselskabet Tryg-Baltica.
- Tryg-Balticas resultat viste sig som ventet, med en pæn fremgang på skadeforretningen. Som forventet viste regnskabet en indtjeningsmæssig fremgang på motorpræmier, men stadigvæk en vækst, der ligger umiddelbart under markedsniveau. Anbefalingen er derfor fortsat hold, skriver analytikerne.
Tryg-Baltica kom ud af regnskabsåret 1996 med et resultat efter skat på 1.068 mio. kr. mod 1.060 mio. kr. året før. Forsikringsresultatet i skade blev et overskud på 216 mio. kr. mod et underskud på 251 mio. kr. i 1995.
Aktien lukkede tirsdag i kurs 340.
- Jørn Nurkka (+45) 33 96 96 55.
(c) Reuters Limited 1997.
