SF-holdning afgørende for EU-folkeafstemning - Uni.

KØBENHAVN, 30 juni (Reuter) - Unibank ser i sin Nordisk Update SF&apos;s holdning og anbefaling til sine vælgere som afgørende for afstemningsresultatet, når der skal være folkeafstemning om EU-traktaten. Afgørelsen i Grundlovssagen i Landsretten fredag var ventet af Unibank.
- SF-ledelsens anbefaling til sine vælgere op til en folkeafstemning vil kunne få betydelige konsekvenser for afstemningsresultatet, skriver Unibank.
Banken ser samtidig den danske krone fortsætte sin stabile trend mod D-mark, men en generel ØMU-uro vil kunne forrykke dette billede.
- Stabiliteten vil gradvis reducere risikopræmien på danske obligationer, og er et vigtigt element i vores langsigtede forventning til et lavere rentespænd mellem Danmark og Tyskland, skriver Unibank.
Banken ser ingen grund til på hverken kort eller længere sigt at vente sig andet end stabilitet på DEM/DKK.
- For øjeblikket synes kun en generel ØMU-uro at kunne skubbe danske kroner, skriver banken.
- Carl Johan Corneliussen (+45) 33 96 96 57.
(c) Reuters Limited 1997.
