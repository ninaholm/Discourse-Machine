Sanistål overtager VVS-grossist på Sjælland.

KØBENHAVN, 2 april (Reuter) - Sanistål overtager den 26. april 1997 aktiverne i VVS-grossisten Erik Hasselkjær i Søborg, der har en omsætning på ca. 60 mio. kr., oplyser selskabet onsdag.
- Med overtagelsen af aktiverne i Erik Hasselkjær har Sanistål taget endnu et skridt til at styrke sit fodfæste på Sjælland, skriver selskabet i en pressemeddelelse.
(c) Reuters Limited 1997.
