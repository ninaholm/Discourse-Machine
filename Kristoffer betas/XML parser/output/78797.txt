KONKURSER VIL I 1997 HOLDE NIVEAU FOR 1996 - KOB.

KØBENHAVN, 7 januar (Reuter) - Antallet af konkurser vil i 1997 holde niveauet fra 1996, vurderer direktør, Per Juel-Berg for Købmandstandens Oplysningsbureau (KOB) tirsdag.
- Antallet af konkurser i 1996 vil holde sig på niveauet fra 1996. Tendensen er, at der ikke kommer et yderligere fald. Vores analyse viser, at den generelle positive udvikling, der har været i selskabernes regnskaber, er ved at aftage, siger Peter Juel-Berg til Reuters Finans.
I 1996 faldt antallet af konkurser med 31 pct. til 1.806 stk., oplyste KOB tidligere på dagen i en pressemeddelelse.
- Årsagen til nedgangen i antallet i konkurser må tillægges de generelt gunstige konjunkturer for erhvervslivet i 1996, skrev KOB. (/slj).
(c) Reuters Limited 1997.
