REGERING SER NYE TAB AF MARKEDSANDELE FOR INDUSTRI.

KØBENHAVN, 10 december (Reuter) - Den forringede danske lønkonkurrenceevne vil også i 1998 betyde tab af markedsandele for dansk industri, vurderer Økonomiministeriet i sin seneste Økonomisk Oversigt udsendt tirsdag.
I 1998 forventes markedsvæksten at blive godt syv pct., mens industrieksporten vurderes at stige med seks pct., hvilket indebærer tab af markedsandele.
- Det skal navnlig ses på baggrund af, at lønkonkurrenceevnen i de foregående år under et er blevet forringet ganske meget, skriver ministeriets økonomer.
(c) Reuters Limited 1996.
