Foras nedjusterer resprognose 96/97 til 50 mio kr.

KØBENHAVN, 23 juni (Reuter) - Foras venter for helåret 1996/97 et resultat før skat og minoritetsinteresser på 50 mio. kr. eller 15 mio. kr. lavere end det hidtidige skøn, senest meddelt på generalforsamlingen i februar. Det fremgår af selskabets halvårsregnskabsmeddelelse mandag.
- Det må i dag konstateres, at dette mål som et resultat af den ordinære drift under opretholdelse af de daværende aktiviteter ikke vil kunne opnås, men i stedet ville udgøre et beløb i størrelsesorden 50 mio. kr., hvorfra endvidere går de ovenfor omtalte engangsudgifter på 13 mio. kr., skriver Foras.
Selskavbet fik et resultat før skat i første halvår 1996/97 på 25,6 mio. kr. mod 75,2 mio. kr. året før.
(c) Reuters Limited 1997.
