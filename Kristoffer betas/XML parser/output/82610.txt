Dansk eksport går til forkerte markeder - regering.

KØBENHAVN, 14 april (Reuter) - Den danske eksport-indtjening risikerer at blive klemt de kommende år, fordi virksomhederne i dag eksporterer til de forkerte markeder, fremgår det af regeringens pjece, &quot;Danmarks position i international belysning&quot;, som blev offentliggjort mandag.
- Danmark halter bagefter, når det gælder den del af eksporten og de direkte investeringer, der er rettet mod nuværende og kommende vækstområder - f.eks Asien og Central-og Østeuropa, hedder det i pjecen, som indgår i regeringens serie af pjecer, der sammenligner Danmark med en række af de økonomisk stærkeste lande i verden.
- Det kan blive et problem i fremtiden, at Danmark ikke er tilstrækkeligt stærkt repræsenteret på de markeder, der kan forventes at vokse hurtigt, skriver regeringen, der opgør Danmarks samlede position i sammenligning med udlandet, målt på bl.a. udenrigshandel og direkte investeringer.
Mens den svage repræsentation på vækstmarkederne er svagheden i den danske udenrigshandel, vurderer regeringen, at Danmark i øjeblikket ligger over middel, målt på størrelsen af den samlede vare-og tjenestebalancen i pct. af BNP.
- Morten Bonde Pedersen (+45) 33 96 96 51.
(c) Reuters Limited 1997.
