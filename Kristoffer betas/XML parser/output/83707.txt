Arbejdsnedlæggelser blandt Falck-reddere - Falck.

KØBENHAVN, 14 maj (Reuter) - Falckreddere på 15 af Falcks stationer i Østjylland har onsdag nedlagt arbejdet. Grunden er sammenbrud i overenskomstforhandlingerne i Forligsinstitutionen mellem Falck og reddernes organisation.
- Falckredderne har nu været ude og markere med arbejdsnedlæggelserne, men de oplyser til os, at de går i arbejde igen, når overenskomstforhandlingerne genoptages igen onsdag klokken 17, siger informationschef Niels Petersen til Reuters Finans onsdag.
Han oplyser, at der på alle de berørte stationer hele tiden har været, og er, et nødberedskab, så akutte patienter får hjælp.
Falck har i de seneste uger været ramt af flere arbejdsnedlæggelser blandt redderne i forbindelse med overenskomstforhandlingerne, som redderne er utilfredse med.
- Carl Johan Corneliussen (+45) 33 96 96 57.
(c) Reuters Limited 1997.
