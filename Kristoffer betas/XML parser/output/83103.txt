AXA-UAP har ikke besluttet sig om Hafnia - AXA-UAP.

KØBENHAVN, 28 april (Reuter) - Verdens næststørste forsikringskoncern det netop fusionerede franske AXA-UAP har endnu ikke taget stilling til om det vil rejse sag mod Den Danske Bank i Hafnia-sagen, oplyser en talsmand for AXA-UAP.
- Jeg tror ikke, der bliver gjort noget i sagen, men sagen er ikke blevet rejst i den nye fusionerede gruppe, så jeg kan ikke sige noget om det i dag, siger talsmanden til Reuters Finans mandag.
UAP havde tilbage i 1992 over fem pct. af aktierne i Hafnia-koncernen. Siden da er forsikringskoncernen blevet opslugt af sin rival AXA, og tilsammen udgør de det næststørste forsikringsselskab i verden. Den 12. maj bliver fusionen formelt godkendt.
- Carl Johan Corneliussen (+45) 33 96 96 57.
(c) Reuters Limited 1997.
