VT Holding øger udbud af nye B-aktier.

KØBENHAVN, 2 juni (Reuter) - VT Holding har efter anmodning fra emissionbankerne besluttet at udstede yderligere 150.000 stk. nye B-aktier, således at det samlede udbud af nye B-aktier beløber sig til i alt 1.050.000 stk. Det oplyser VT Holding i en fondsbørsmeddelelse mandag.
- I forbindelse med det gennemførte udbud af nye aktier i VT Holding har selskabet endvidere besluttet at sælge selskabets beholdning af egne aktier, skriver VT Holding.
(c) Reuters Limited 1997.
