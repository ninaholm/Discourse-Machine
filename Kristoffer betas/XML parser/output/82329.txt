EAC overvejer tilbud på rest af EAC HK - Fiorini.

KØBENHAVN, 4 april (Reuter) - EAC er på trapperne med et nyt købstilbud til minoritetsaktionærerne i EAC Hong Kong. Det bekræfter ordførende adm. direktør Michael Fiorini overfor Reuters Finans fredag.
- Ja, vi overvejer at fremsætte et købstilbud til de øvrige aktionærer i EAC Hong Kong, siger han.
Michael Fiorini oplyser endvidere, at selskabet har indrykket avisannoncer i Hong Kong med dette budskab for at undgå spekulation og insiderhandel med EAC-aktien i Hong Kong.
Hvornår et eventuelt købstilbud vil blive fremsat vil Michael Fiorini ikke oplyse, men det vil ske inden for &quot;forholdsvis kort tid&quot;, siger han.
EAC ejer i forvejen 75 pct. af, det i Hong Kong børsnoterede, EAC Hong Kong.
EAC fremsatte i slutningen af december et købstilbud på 1,20 HKD per aktie til ejerne af de resterende 25 pct. af EAC Hong Kong. Det lykkedes imidlertid ikke at overtage aktierne den gang.
(c) Reuters Limited 1997.
