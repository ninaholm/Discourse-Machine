Inflation værre end ventet i januar - DM Grenfell.

KØBENHAVN, 21 februar (Reuter) - Deutsche Morgan Grenfells økonomer i London er blevet negativt overrasket over udviklingen i den danske inflation i januar, men fastholder en forventning om en inflation i hele 1997 på 2,3 pct.
- Det var værre end forventet, men vi forventer, at inflationen i februar vil falde til 2,5-2,6 pct. år/år. For hele 1997 fastholder vi vores estimat om en inflation på 2,3 pct., siger økonom Stephanie Pheifer fra Deutsche Morgan Grenfell til Reuters Finans.
Forbrugerpriserne steg i januar til 2,7 pct. år/år.
(c) Reuters Limited 1997.
