Dansk ølsalg steg i januar 1997 0,9 pct år/år.

KØBENHAVN, 2 april (Reuter) - Danskerne drikker mere øl. Det samlede danske ølsalg steg i januar 1997 med 0,9 pct. i forhold til samme måned året før, viser beregninger foretaget på baggrund af Told &amp; Skats opgørelse over indbetalinger af punktafgifter for øl. Der blev i januar solgt 38,1 mio. liter øl mod 37,8 mio. liter øl i samme måned sidste år.
Stigningen i ølsalget i januar kommer efter en stigning i december på 3,3 pct. på årsbasis. Det skal dog ses i lyset af et samlet fald i ølsalget på 1,5 pct. i 1996, hvor der i alt blev solgt 618,6 mio. liter øl.
Det danske marked domineres af Carlsberg, der i det seneste regnskab opgiver, at de mærker Carlsberg selv markedsfører, udgør en markedsandel på 72 pct. Medtages associerede selskaber (Jyske Bryg Holding) besidder Carlsberg en markedsandel på cirka 82 pct.
- Stig Ørskov Pedersen (+45) 33 96 96 59.
(c) Reuters Limited 1997.
