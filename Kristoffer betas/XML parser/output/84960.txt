Stærkt dansk aktiemarked sendte KFX i rekord.

KØBENHAVN, 19 juni (Reuter) - Stik mod forventningerne viste det danske aktiemarked sig fra den stærke side torsdag, og dét, kombineret med pæn udenlandsk efterspørgsel, sendte KFX-indekset i rekord i 172,14 - 1,24 point højere end fra morgenstunden.
- Der var stor udenlandsk interesse for markedet, og der er stadig en meget pæn undertone i markedet, siger en aktiehandler, der kalder det overraskende, at indekset for 32. gang i 1997 sluttede i rekord.
Dealeren kan ikke umiddelbart få øje på en korrektion, men tør samtidig ikke at spå om nye stigninger fredag.
(c) Reuters Limited 1997.
