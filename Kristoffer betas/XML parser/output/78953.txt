DDB VIL VÆRE BØRSMÆGLER I HELE NORDEN - ØU.

KØBENHAVN, 13 januar (Reuter) - Den Danske Banks næste skridt på det nordiske marked, bliver at udbrede bankens børsmægleraktiviteter, skriver Økonomisk Ugebrev.
I løbet af januar og februar falder brikkerne på plads, så en børsmæglerbemanding på knap 10 personer er klar i hhv. Stockholm, Helsinki og Oslo. I Stockholm vil der være tale om udvidelse, mens der i Helsinki og Oslo bliver tale om helt nye funktioner.
- Det, vi udvider med, er især salgssiden. Prissætningen - marketmaker-funktionen - og interbank-desken fastholdes for alle nordiske markeder i København. Det samme gælder som hovedregel for analytikerne, selv om vi flytter enkelte analytikere til bl.a. Stockholm, siger direktør Mads Jacobsen til ugebrevet. Målet med bankens nordiske udvidelser er at nå det mellemstore erhvervssegment på markedet. Banken har hidtil betjent de største, svenske, erhvervskunder fra København. Det fortsætter, men mellemstore kunder skal betjenes lokalt, skriver ugebrevet. (/uha).
(c) Reuters Limited 1997.
