Aktierne forventes at flade ud onsdag.

KØBENHAVN, 4 marts (Reuter) - De danske aktier forventes at flade ud og holde niveauet onsdag efter en pæn stigning tirsdag, vurderer en dealer.
KFX-indekset steg 2,18 point og lukkede i 155,88.
- Det var især de store papirer, der trak i dag. Der blev handlet 476.504 Tele Danmark-aktier. Og i det hele taget var omsætningen høj. Derfor tror jeg, markedet vil flade ud i morgen, siger dealeren.
De fleste KFX-papirer steg tirsdag. Dealeren skyder på, at det skyldes indeks-køb.
(c) Reuters Limited 1997.
