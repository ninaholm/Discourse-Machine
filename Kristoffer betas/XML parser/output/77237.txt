LYKKETOFT KRÆVER MULIGHEDER MED K AFKLARET I DAG.

KØBENHAVN, 31 oktober (Reuter) - Regeringen stiler ved torsdagens finanslovsforhandlinger med de konservative efter at få en endelig afklaring af mulighederne for at indgå et finanslovforlig med de konservative. Det forklarede finansminister Mogens Lykketoft i en pause under forhandlingerne.
- Vi klør på så længe, der er udsigt til en afklaring. Denne afklaring kan så enten være positiv eller negativ, sagde Mogens Lykketoft.
Parterne har endnu ikke taget hul på de mere tunge emner som skatteområdet, men har derimod holdt sig til ressortområder som bl.a. sundhed.
(c) Reuters Limited 1996.
