Carli Gry venter i 97 res før skat på ca 140 mio.

KØBENHAVN, 17 marts (Reuter) - Modehuset Carli Gry venter at komme ud af regnskabsåret 1997 med et overskud før skat på ca. 140 mio. kr., fremgår det af koncernens 1996-regnskab, der blev offentliggjort mandag.
- For hele regnskabsåret 1997 forventes en samlet omsætning på ca. 915 mio. kr. og et resultat før skat på ca. 140 mio. kr. Den forventede udvikling betragtes som tilfredsstillende og er i overensstemmelse med selskabets langsigtede planlægning, skriver ledelsen i regnskabet, der viste et resultat før skat på 122,3 mio. kr. mod 94,1 mio. kr. året før. Omsætningen var på 810,7 mio. kr. i 96.
(c) Reuters Limited 1997.
