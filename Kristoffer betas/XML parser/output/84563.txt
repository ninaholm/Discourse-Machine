Østjydsk Bank udsteder obligationslån på 25 mio.

KØBENHAVN, 10 juni (Reuter) - Østjydsk Bank udsteder et obligationslån på nominelt 25 mio. kr. Obligationerne løber frem til den 20. juni 2005 med mulighed for førtidig indfrielse den 20. juni 2002, oplyser banken i en meddelelse til Fondsbørsen tirsdag.
Lånet optages til kurs 100 og har de første fem år en rente på syv pct.
- Lånet, der indgår i bankens kapitalgrundlag, er et led i planerne om i 1998 at førtidsindfri bankens nuværende obligationslån på 20 mio. kr. (supplerende kapital), skriver Østjydsk Bank.
Det nye obligationslån optages også som supplerende kapital. Lånet arrangeres af Unibank og ventes noteret på Københavns Fondsbørs første gang den 20. juni 1997.
- Eva Elgaard Pedersen (+45) 33 96 96 57.
(c) Reuters Limited 1997.
