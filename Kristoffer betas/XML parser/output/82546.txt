Søndagsavisen-fusion op på generalforsamling.

KØBENHAVN, 11 april (Reuter) - Søndagsavisen og Søndagsavisen Invest har besluttet at indstille til de respektive selskabers generalforsamliner d. 16 maj 1997, at den planlagt fusion mellem de to selskaber gennemføres med virkning fra 1. januar 1997 med Søndagsavisen som det fortsættende selskab.
Det skriver Søndagsavisen i en meddelelse fredag. Her fremgår det også, at fusionsplanerne tidligere er blevet meddelt.
- Søndagsavisen erhvervede aktiemajoriteten i Søndagsavisen Invest i 1994 med henblik på en børsnotering af Søndagsavisen gennem en fusion melllem de to selskaber. Med fusionen gennemføres en sammenlægning af selskaberne i overensstemmelse med, hvad der tidligere har været stillet aktionærerne i Søndagsavisen Invest i udsigt, hedder det i meddelelsen.
Aktionærerne i Søndagsavisen Invest vil for hver aktie à nominelt 1.000 kr. få tildelt aktier i Søndagsavisen for nominelt 130 kr.
- Der vil til den kommende generalforsamling blive stillet forslag om at aktiernes stykstørrelse på 100 kr. ændres til 20 kr., hvilket indebærer, at aktionærerne Søndagsavisen Invest ved fusionen vil modtage 6,5 aktie à 20 kr. i Søndagsavisen, skriver Søndagsavisen.
Selskabernes værdi er for Søndagsavisens vedkommende fastsat ud fra den gennemsnitlige børskurs i perioden 24. marts til 4. april 1997 og for Søndagsavisen Invests vedkommende ud fra indre værdi pr. 4. april 1997 med et tillæg på tre pct.
- Morten Bonde Pedersen (+45) 33 96 96 51.
(c) Reuters Limited 1997.
