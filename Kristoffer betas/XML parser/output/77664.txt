SAS&apos;S AIR BALTIC VIL MULIGVIS FÅ RUSLAND-RUTE.

RIGA, 20 november (Reuter) - Det lettiske flyselskab Air Baltic, som SAS ejer en del af, vil muligvis få lov til at genoptage sine flyvninger til Rusland, forlyder det fra det lettiske transportministerium onsdag.
I øjeblikket blokerer Rusland for Air Baltics rute til Moskva, da det tidligere lettiske statsejede flyselskab Latavio skylder russerne ca. 2,8 mio USD for lufthavnsservice.
- Vi tror, at vi kan løse problemet med den udestående gæld, siger en talsmand fra det lettiske transportministerium Arnis Muizhnieks til Reuters.
Letland har givet russiske Aeroflot tilladelse til at genoptage sin rute mellem Moskva og Riga, og det lettiske transportministerium håber på den måde og ved at betale sin gæld at kunne åbne op for lettisk flytrafik til Rusland. (/Reuter/eep).
(c) Reuters Limited 1996.
