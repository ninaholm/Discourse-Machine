RÅOLIE STIGER I PRIS PÅ IPE PGA AF URO I IRAK.

LONDON, 14 oktober (Reuter) - Prisen på råolie er blevet presset op i de første timers handel på The International Petroleum Exchange (IPE) i London på grund af nyheder om uro i det nordlige Irak.
Futuren på november Brent olie, der udløber på onsdag, er således steget 27 cent til 24,25 US-dollar pr. tønde.
- Nyheden om de spredte kampe mellem to kurdiske fraktioner har sat damp på markedet, siger en oliehandler.
Men handlere er forsigtige med at vurdere, hvor meget prisen kan blivet presset op på den nyhed.
Derfor spekuleres der i, hvornår der begyndes at blive taget profit hjem.
Afløseren for november-futuren, Brent til lastning i december, handles til 23,83 US-dollar pr. tønde. (/Reuter/olm).
(c) Reuters Limited 1996.
