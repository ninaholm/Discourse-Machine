Codan Gummi satser på bil-giganter - P&amp;P.

KØBENHAVN, 13 marts (Reuter) - Codan Gummi har indstillet sigtekornet efter at blive underleverandør af slangesystemer til Renualt-og Roverfabrikkernes brændstof-, bremse-, klima-og servostyringsanlæg, skriver Penge &amp; Privatøkonomi.
- Over 65 pct. af Codan Gummis omsætning indenfor autodivisionen kommer i dag fra Rover og Renault, skriver bladet.
I løbet af tre år har virksomheden mere end fordoblet sin omsætning indenfor autodivisionen.
- Ekspansionsmulighedere synes næsten ubegrænsede, når man sætter autodivisionens omsætning på 200 mio. kr. op imod et samlet europæisk markedspotentiale på melllem 15 og 20 mia. kr., skriver bladet.
Penge &amp; Privatøkonomi betegner Codan Gummi som &quot;Månedens Risikable&quot;. Aktien ligger i øjeblikket i 330.
- Codan Gummi er en forholdsvis illikvid aktie. Ved en kurs på 350 er der kun aktier for en kursværdi på 75 mio. kr. i frit omløb, skriver Penge &amp; Privatøkonomi.
- Morten Bonde Pedersen (+45) 33 96 96 51.
(c) Reuters Limited 1997.
