Stigning i byggevirksomhed i feb-apr - DS.

KØBENHAVN, 16 juni (Reuter) - Det samlede påbegyndte etageareal i perioden februar til april 1997 er steget med otte pct. sammenlignet med den foregående tre-måneders periode, når der tages højde for sæsonmæssige svingninger, oplyser Danmarks Statistik mandag.
Stigningen skal ses på baggrund af niveauet for det samlede påbegyndte byggeri efter det store fald fra november til december 1996 er vendt tilbage til det generelle høje niveau i midten af 1996, påpeger DS.
(c) Reuters Limited 1997.
