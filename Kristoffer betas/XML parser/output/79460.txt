KØB LANGE REALER OG SÆLG STATENS 8 PCT 2006 - BG.

KØBENHAVN, 27 januar (Reuter) - BG Bank anbefaler at købe lange realkreditobligationer og sælge statens 10-årige benchmark, da rentespændet mellem de to obligationer er historisk højt, fremgår det af en analyse.
- BG Bank forventer stigende renter på tre måneders sigt. Dette peger ofte på en indsnævring af spændet mellem stat og real, skriver bankens økonomer.
Rentespændet mellem statens 8 pct. 2006 og realkredittens 6 pct. 2026 er mandag formiddag 120 rentepunkter. Siden efteråret er spændet udvidet fra omrking 95 bp.
Medvirkende til at indsnævre renteforskellen er ifølge økonomerne, at den traditionelle effekt af genplaceringer i januar måned ikke på nuværende tidspunkt er slået fuldt igennem.
- Vi vurderer, at der fortsat er et uopfyldt behov for realkreditpapirer i den institutionelle sektor, hedder det således i analysen. (/pbt).
(c) Reuters Limited 1997.
