MINDSTERENTEÆNDRING KRÆVER EKSTREME KURSFALD - BG.

KØBENHAVN, 11 december (Reuter) - Der skal ske ekstreme kursfald på det danske obligationsmarked de sidste to børsdage af referenceperiodens 20 dage for, at mindsterenten efter nytår ændres fra de aktuelle fire pct. Det fremgår af BG Banks ugentlige Finansbrevet.
- Der skal ske ekstreme kursfald, såfremt mindsterenten ikke fortsat skal blive fastholdt på fire pct., skriver BG Bank.
Efter 17 af referenceperiodens 20 dage er gennemsnittet for beregning af gennemsnittet 5,66 pct. Gennemsnittet skal holde sig på eller under 5,71 pct. for at mindsterenten også i første halvår hedder fire pct.
- Det vurderes, at en fastholdelse af mindsterenten vil have en negativ effekt på fire pct. papirerne alene som følge af en udbudseffekt, skriver bankens analytikere.
Efter at mindsterenten i slutningen af oktober ekstraordinært blev sat ned til historisk lave fire pct. er der udstedt fire pct. obligationer for omkring 20 mia. kr. (/slj).
(c) Reuters Limited 1996.
