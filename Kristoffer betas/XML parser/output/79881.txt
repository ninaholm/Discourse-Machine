SALLING BANK SER UÆNDRET RESULTAT I 1997.

KØBENHAVN, 6 februar (Reuter) - Salling Bank venter et resultat i 1997 på niveau med 1996, fremgår det af bankens regnskab for 1996, der blev offentliggjort torsdag.
- For 1997 har banken en forventning om stadig hårdere konkurrence og yderligere indsnævring af marginalerne på de finansielle markeder. På trods af dette er det bankens forventning at kunne opnå en afbalanceret vækst, øget kundetilgang, flere aktionærer og et resultat på niveau med 1996, skriver ledelsen i regnskabet.
(c) Reuters Limited 1997.
