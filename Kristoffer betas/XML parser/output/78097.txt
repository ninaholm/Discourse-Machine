TIDEN ER MODEN TIL FÆLLES NORDISK BØRS - KF.

STOCKHOLM, 9 december (Reuter) - En sammenlægning af de nordiske børser ville gøre det mere attraktivt for både lokale og udenlandske investorer at placere penge i nordiske værdipapirer. Det skriver adm. direktør Lars Johansen fra Københavns Fondsbørs (KF) i en børskronik i Svenska Dagbladet søndag.
- Jeg tror, at tiden er moden til en sammenlægning af børserne i Norden. Vi er åbne for alle former for samarbejde og stiller ingen forhandlingsbetingelser, skriver Lars Johansen.
Ifølge Lars Johansen er de små og mellemstore børser i Europa nødt til at samarbejde for at kunne overleve i konkurrencen med de store børser, og i den forbindelse er Københavns Fondsbørs åben for et samarbejde med de nordiske børser. (/Reuter/jnu).
(c) Reuters Limited 1996.
