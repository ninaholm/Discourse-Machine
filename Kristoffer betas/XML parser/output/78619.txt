NY REGERING VIL FASTHOLDE KURS - POUL NYRUP.

KØBENHAVN, 30 december (Reuter) - Selv om der er sket flere ændringer i regeringen efter ministerrokaden, så bliver den hidtidige kurs fastholdt, fremgik det af udtalelser fra statsminister Poul Nyrup Rasmussen på et pressemøde mandag eftermiddag.
- Jeg har lagt vægt på, at vi med regeringsdannelsen har gjort det, vi bør gøre i en situation, hvor vi har et klart regeringsgrundlag. Jeg har lagt vægt på, at det bliver fulgt til dørs. Der er meget at gøre, og der er også en fast kurs at holde, når det gælder økonomi og beskæftigelse, sagde statsministeren på pressemødet.
(c) Reuters Limited 1996.
