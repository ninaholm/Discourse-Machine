TK KONCERN LAVER KONTORHUS MED PENSIONSKASSE.

KØBENHAVN, 27 december (Reuter) - Thorkild Kristensen Koncernen går nu sammen med Magistrenes Pensionskasse om opførelse af et kontorhus med tilhørende parkeringshus i Århus, oplyser selskabet fredag.
- Projektet, som er udviklet og udlejet af Thorkild Kristensen Koncernen, består af et kontorhus på ca. 2.800 kvm. med tilhørende P-hus på ca. 500 kvm., skriver selskabet i en meddelelse til Fondsbørsen.
Byggeriet ventes klar til indvielse i slutningen af 1997, fremgår det.
(c) Reuters Limited 1996.
