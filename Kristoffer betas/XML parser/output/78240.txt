NATBANK INDGÅR GENKØBSFORRETNINGER FOR 13,7 MIA.

KØBENHAVN, 12 december (Reuter) - Nationalbanken indgik torsdag genkøbsforretninger i statspapirer for i alt 13,7 mia. kr., oplyser Nationalbanken.
Genkøbsforretningerne får valør fredag og har forfald 27. december. De er indgået til en rente af 3,50 pct., hvilket er uændret fra renten ved de seneste genkøbsforretninger.
Fredag forfalder genkøbsforretninger for i alt 11,9 mia. kr. Dermed bliver markedets likviditet forøget med 1,8 mia. kr.
Nationalbanken tilbagekøbte ligeledes torsdag ekstraordinært indskudsbeviser fra pengeinstitutterne for 12,1 mia. kr., oplyser Nationalbanken.
Tilbagekøbsrenten er 3,50 pct. plus et tillæg på 0,05 pct. Indskudsbevis-renten er uændret fra Nationalbankens seneste operation i indskudsbeviser.
Tilbagekøbene er foretaget med hhv 11,6 mia. kr. i serie 96/50 med forfald 13. december og 0,5 mia. i serie 96/51 med forfald 20. december. Dermed blev markedets beholdning af disse indskudsbeviser reduceret til hhv 24,4 og 28,2 mia.
I alt forbedres markedets likviditet således med 13,9 mia. kr.(/pbt).
(c) Reuters Limited 1996.
