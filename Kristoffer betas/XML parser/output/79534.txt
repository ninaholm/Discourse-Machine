NATIONAL INDUSTRI FASTHOLDER RESULTATPROGNOSE.

KØBENHAVN, 29 januar (Reuter) - National Industri fastholder sine forventninger til de økonomiske resultater for 1996/97, svarende til en omsætning på ca. 185 mio. kr. og et resultat før skat i størrelsesordenen 10 mio. kr. før skat. Det fremgår af referatet fra selskabets generalforsamling.
- Formanden redegjorde særligt for de konstaterede tab i VARO Specialmaskiner i 1995/96 og herunder hensættelsen på 5,5 mio. kr. til restrukturering. Han oplyste endvidere, at VAROs situation var stabiliseret, skriver National Industri.
Selskabet fik i 1995/96 et ordinært resultat efter skat på 0,4 mio. kr. mod 9,3 mio. kr. i 1994/95. (/slj).
(c) Reuters Limited 1997.
