Carlsbergs håb om pengemaskine i Kina blegner - BN.

KØBENHAVN, 13 juni (Reuter) - Den danske bryggerigruppe, Carlsbergs håb om at gøre Kina til en ny pengemaskine blegner, skriver Børsens Nyhedsmagasin (BN).
- Carlsbergs ambitioner om at gøre Kina - verdens største ølmarked - til sin ny pengemaskine er formentlig skudt et pænt stykke ind i næste årtusinde, skriver bladet.
Det kinesiske marked er så eftertragtet, at konkurrencen ifølge koncernchef i Carlsberg, Flemming Lindeløv meget hurtigt er blevet &quot;meget hidsig&quot;. Det gør, at Carlsberg må bruge &quot;rigtig mange penge&quot; på offensivt at markedsføre sine produkter.
Carlsberg skrev i sin seneste regnskabsmeddelelse, at området (Kina, Hong Kong, Taiwan og Singapore, red.) har vist tilbagegang. Flere af den danske bryggerigruppes konkurrenter, herunder australske Foster&apos;s har i de forløbne måneder meldt om store og uforudsete tab i regionen.
- Søren Linding Jakobsen (+45) 33 96 96 53.
(c) Reuters Limited 1997.
