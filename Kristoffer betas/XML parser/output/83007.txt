Nyboe Andersen igen Danmarks mest troværdige - BN.

KØBENHAVN, 24 april (Reuter) - Nationalbankdirektør Bodil Nyboe Andersen kan man stole på. Hun kåres nemlig for tredje år i træk som Danmarks suverænt mest troværdige person af Børsens Nyhedsmagasin (BN), der fredag offentliggør sit årlige Troværdighedsbarometer.
Novo Nordisks adm. direktør Mads Øvlisen forsvarer sin andenplads, mens Det Økonomiske Råd avancerer til en tredjeplads fra sidste år nummer ni.
Derimod er flere prominente danskere styrtdykket på barometeret, herunder Tele Danmarks førstemand Hans Würtzen, de Konservatives tidligere leder, Hans Engell samt ISS&apos; koncernchef Waldemar Schmidt, fremgår det.
Barometeret er baseret på svaret fra 60 fremtrædende opinionsdannere og professionelle informationsbrugere, skriver BN.
- Redaktionen (+45) 33 96 96 56.
(c) Reuters Limited 1997.
