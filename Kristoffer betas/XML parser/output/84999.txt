Højesteret afgør ISS-indersidersag - RB.

KØBENHAVN, 20 juni (Reuter) - Sagen om ulovlig insiderhandel med værdipapirer i rengøringskoncernen ISS ryger nu helt til tops i retssystemet, idet Højesteret skal behandle anklagemyndighedens krav om ubetinget fængsel i den spegede affære, skriver Politiken ifølge Ritzaus Bureau (RB).
Procesbevillingsnævnet har imødekommet en anmodning fra Bagmandspolitiet om, at Østre Landsrets insiderdom over en 34-årig københavnsk direktør skal prøves ved Højesteret.
Ved landsretten blev direktøren, der har tilstået ulovlig børshandel med aktie-optioner, idømt 120 timers samfundstjeneste og tre måneders betinget fængsel.
Anklagemyndigheden kræver ved Højesteret ubetinget fængsel.
- Redaktionen (+45) 33 96 96 56.
(c) Reuters Limited 1997.
