Forligsmanden sætter frist for LO og DA ons kl 18.

KØBENHAVN, 25 marts (Reuter) - Senest onsdag den 26. marts skal LO og DA blive enige om overenskomster på de områder, hvor parterne endnu ikke er blevet enige. Det fremgår af en meddelelse fra forligsmand Asbjørn Jensen tirsdag.
- Jeg har i går og i dag rådført mig med de to hovedorganisationer (LO og DA, red.) om hensigtsmæssigheden af at indlede forhandlinger med hovedorganisationerne om overenskomstfornyelserne for de overenkomster, hvor parterne endnu ikke er nået til enighed, skriver han.
Det er især på transportområdet og nærings-og nydelsesmiddelområdet, de to hovedorganisationer ikke kan komme til enighed, skriver Asbjørn Jensen.
Ifølge Ritzaus Bureau genoptog forligsmanden tirsdag over middag de forhandlinger mellem LO og DA, som brød sammen mandag aften.
- Morten Bonde Pedersen (+45) 33 96 96 51.
(c) Reuters Limited 1997.
