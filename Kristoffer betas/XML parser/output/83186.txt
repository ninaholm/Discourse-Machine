Stigende forventninger i industrien - DS.

KØBENHAVN, 30 april (Reuter) - Den sammensatte konjunkturindikator, der sammenfatter industriens forventninger til andet kvartal, steg korrigeret for sæsonmæssige udsving med tre pct.point i forhold til kvartalet før.
Industrien forventer i andet kvatal 1997 en stigende produktion, ordreindgang og beskæftigelse i forhold til kvatalet før..
Produktionen ventes at stige i virksomheder, der repræsenterer 32 pct. af samtlige beskæftigede i industrien, mens otte pct. venter en faldende produktion.
(c) Reuters Limited 1997.
