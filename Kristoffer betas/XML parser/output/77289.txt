Valuta - Nervøsitet før US-valg svækker USD.

KØBENHAVN, 4 november (Reuter) - En ubeslutsom
amerikansk dollar er svækket fra fredagens niveau over for
D-mark i mandagens europæiske valutahandel, men holder
stand over 1,5100 D-mark.
Ifølge analytikere vil tirsdagens amerikanske valg
lægge låg på dollarens muligheder opad. Præsident Bill
Clinton ventes at beholde præsidentposten, mens der er
større usikkerhed om den fremtidige sammensætning af
Kongressen.
- Man er forsigtig før valget, da demokraterne kan få
flertal i Kongressen, siger en valutahandler.
Tim Fox fra Standard Chartered mener, at nervøsiteten
over udfaldet af valget skaber risiko for fald i dollaren.
Markedet venter, at hvis demokraterne igen får flere
sæder i Kongressen end republikanerne, vil det betyde en
løsere handels- og skattepolitik.
Dollaren handles til 1,5130 D-mark og 113,10 yen.
Den italienske lire fik kortvarigt støtte til 1003,60
DEM/ITL fra udtalelser fra Italiens finansminister Carlo
Ciampi. Han sagde, at Italien ville anmode om genoptagelse
i EMS-samarbejdet efter budgetforhandlingerne i midten af
november med en lire-kurs omkring 1000 lire per D-mark.
Liren er dog siden faldet lidt tilbage til kurs
1004,45.
DEM/DKK  USD/DKK FRF/DKK USD/JPY USD/DEM
Mandag    10.55  3,8420   5,8145  1,1370  113,15  1,5130
Fredag    14.55  3,8420   5,8430  1,1375  113,70  1,5210
(/clm).
(c) Reuters Limited 1996.
