Natbank tilbagekøbte indskudsbeviser for 5,6 mia.

KØBENHAVN, 12 juni (Reuter) - Nationalbanken tilbagekøbte torsdag indskudsbeviser fra pengeinstitutterne for 5,6 mia. kr., oplyser Nationalbanken.
Tilbagekøbsrenten er 3,50 pct. plus et tillæg på 0,05 pct. Indskudsbevis-renten er dermed uændret fra Nationalbankens seneste operation i indskudsbeviser.
Tilbagekøbene er foretaget med hhv 5,5 mia. kr. i serie 96/24 med forfald 13. juni og 0,1 mia. i serie 96/25 med forfald 20. juni. Dermed blev markedets beholdning af disse indskudsbeviser reduceret til hhv. 25,1 og 24,0 mia.
Endvidere indgik Nationalbanken torsdag genkøbsforretninger i statspapirer for i alt 17,1 mia. kr., oplyser Nationalbanken.
Genkøbsforretningerne får valør fredag og har forfald 27. juni. De er indgået til en rente af 3,50 pct., hvilket er uændret fra renten ved de seneste genkøbsforretninger.
Fredag forfalder genkøbsforretninger for i alt 17,4 mia. kr. Dermed bliver markedets nettolikviditet som følge af genkøbsforretninger formindsket med 0,3 mia. kr., men totalt set blev markedets nettolikviditet øget med 5,3 mia. kr.
- Eva Elgaard Pedersen (+45) 33 96 96 57.
(c) Reuters Limited 1997.
