RENTERNE VED SKATKAMMER-AUKTION FALDT - NATBANK.

KØBENHAVN, 30 januar (Reuter) - Nationalbankens månedlige auktion over skatkammerbeviser (SKBV) gav lavere renter end for en måned siden, oplyser Nationalbanken torsdag.
Skæringsrenten for fem-måneders papirer blev 3,53 pct. mod 3,55 pct., da de samme papirer blev solgt for en måned siden, dengang med en løbetid på seks måneder.
Skæringsrenten for otte-måneders papirer blev 3,57 pct. mod 3,62 pct., da de en måned tidligere blev solgt som ni-måneders papirer.
Det samlede salg blev på 5.375 mio. kr. Det er fordelt med 1.450 mio. kr. i fem-måneders SKBV og 3.925 mio. kr i otte-måneders SKBV.
Salget afvikles 3. marts.
Der udløb ingen SKBV, da de kun forfalder samtidig med, at en ny serie bliver udstedt. Det sker først om to måneder. (/olm).
(c) Reuters Limited 1997.
