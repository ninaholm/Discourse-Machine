Phønix-formand tilfreds med forhøjet Rieber-bud.

KØBENHAVN, 7 marts (Reuter) - &quot;Det er jo godt&quot;, var den umiddelbare kommentar fra Phønix&apos; bestyrelsesformand, Henry Petersen til, at norske Rieber &amp; Søn har forhøjet sit købstilbud på Phønix Contractors.
Rieber &amp; Søn bød fredag eftermiddag omkring 876 mio. kr. for Phønix. Det er samme beløb, som den anden bejler, Icopal, har budt.
- Jeg ser ikke noget negativt i Riebers bud. Vi er glade for, at det er kommet, fordi det indikerer, at Rieber &amp; Søn stadig er med. De er jo vores favoritter. Jeg synes, det er et fair tilbud, siger Henry Petersen.
Han er dog forsigtig med at give begejstringen frit løb.
- Vi ved jo ikke, om der kommer flere bud, siger han, og henviser til, at Icopal kan vælge at forhøje sit bud. At en tredje bejler skulle melde sig, tror han ikke på.
Helt uden indflydelse på Phønix fremtidige skæbne er Henry Petersen dog ikke. Han sidder med retten til at sælge Phønix&apos; post af egne aktier, der udgør 2,8 pct. af den samlede aktiekapital. Men den trumf har han ikke tænkt sig at spille før i sidste fase, siger han.
- Den mulighed (at sælge aktierne, red.) kan ikke bruges til andet end lige at dreje situationen til allersidst, hvis der er noget, der kan eller skal drejes, for at undgå, at tingene falder på gulvet, siger han.
- Morten Bonde Pedersen (+45) 33 96 96 51.
(c) Reuters Limited 1997.
