Flere og flere får adgang til PC og Internet - DS.

KØBENHAVN, 28 april (Reuter) - Flere og flere danskere har fået anskaffet sig PC&apos;ere i deres private hjem, viser en opgørelse fra Danmarks Statistik (DS) mandag.
- Mens 45 pct. af familierne havde PC i efteråret 1996, er andelen steget til 48 pct. et halvt år senere, skriver DS.
I samme periode er antallet af familier med adgang til Internettet steget fra 113.000 til 167.000, svarende til otte pct. af familierne.
I samme ombæring har DS spurgt familierne om, hvorvidt de har planer om at koble sig på Internettet i løbet af 1997.
23 pct. af de familier, der har en PC, svarende til 11 pct. af alle familier, har svaret bekræftende på sprøgsmålet fra DS.
Endvidere har 10 pct. af alle familier oplyst at de har planer om, at anskaffe sig en PC i løbet af 1997. Knap haldelen af disse har overvejet at koble sig på internettet, oplyser DS.
- Hvis disse planer bliver realiseret vil 58 pct. af alle familier ved udgangen af 1997 være i besiddelse af en PC og hver fjerde vil have adgang til Internettet, skriver DS.
- Jørn Nurkka (+45) 33 96 96 55.
(c) Reuters Limited 1997.
