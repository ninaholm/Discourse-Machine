Aktiemarkedet ventes at sive let efter rekord.

KØBENHAVN, 20 juni (Reuter) - Det danske aktiemarked ventes at bevæge sig sidelæns eller lidt ned mandag, vurderer en handler efter fredagens stigning i KFX-indekset på 0,90 point til rekordniveauet 173,04.
- Likviditeten er god i markedet, men alligevel tror jeg, vi får det svært ved at holde det høje niveau over sommeren. Derfor tror jeg, vi skal sidelæns eller sive lidt mandag, afhængigt af, hvordan det går ude i verden, siger handleren.
Det amerikanske Dow Jones-indeks lagde optimistisk ud, og lå ved 16-tiden 0,15 pct. oppe i 7787,47.
(c) Reuters Limited 1997.
