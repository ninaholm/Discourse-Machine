TELE-SERVICE BEDRE MED ENKEL ORGANISATION-WÜRTZEN.

KØBENHAVN, 29 januar (Reuter) - Formålet med de nedskæringer, Tele Danmark har meddelt i dag, er at styrke selskabets kundebetjening, fremgår det af en pressemeddelelse fra Tele Danmark.
- Det er vigtigt at understrege, at effektiviseringsprogrammet først og fremmest er rettet mod at sikre Tele Danmarks kunder en bedre service, skriver adm. direktør, Hans Würtzen i pressemeddelelsen.
Han henviser til, at der vil blive flere ansatte til at betjene kunderne i fremtiden.
(c) Reuters Limited 1997.
