S ønsker EU-konference hurtigt afsluttet - Fich.

KØBENHAVN, 18 april (Reuter) - Socialdemokratiet ønsker EU&apos;s regeringskonference afsluttet inden 1. juli. Partiets EU-ordfører, Ove Fich, sagde fredag ved en forespørgselsdebat om regeringskonferencen, at det haster med en afslutning på regeringskonferencen. Før konferencen er afsluttet og en ny EU-traktat ratificeret kan EU ikke komme i gang med at forhandle med de 10 lande, der søger om optagelse i EU, mener Ove Fich.
- I Socialdemokratiet lægger vi stor vægt på, at regeringskonferencen slutter om to måneder. Vi synes det haster, sagde Ove Fich.
- Vi håber meget, at vi kan komme i gang med forhandlinger med ansøgerlandenede i starten af 1998. Nu gælder det om at handle hurtigt, tilføjede Ove Fich
Ove Fich understregede samtidig, at Socialdemokratiet er villig til at acceptere et meget fleksibelt fremtidig EU-samarbejde. Specielt på det retlige område kan der være brug for en fleksibilitet, der tillader en gruppe af lande at gå videre i samarbejdet, mener Ove Fich.
- Det er rimeligt, at en gruppe af lande går videre under den klare forudsætning, at det ikke er til skade for de andre, samt at det er muligt for andre lande at tilslutte sig, pointerede Ove Fich.
- Stig Ørskov Pedersen (+45) 33 96 96 59.
(c) Reuters Limited 1997.
