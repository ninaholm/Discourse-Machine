Thrige-Titan ser positiv 98 res-effekt fra Howard.

KØBENHAVN, 6 juni (Reuter) - Købet af Howard Pacific Ltd. i New Zealand vil få en positiv effekt på Thrige-Titanas økonomiske resultat i 1998, vurderer det danske selskabs adm. direktør, Bjørn Petersen.
- Købet vil få en positiv indvirkning på resultatet for 1998, siger Bjørn Petersen til Reuters Finans.
Han tilføjer, at det newzealandske selskabs årlige indtjening har ligget relativt stabil i de seneste år på fire mio. kr.
Howard Pacific Ltd. forhandler landbrugsredskaber for bl.a. Thrige Agro og omsatte i 1996 for ca. 90 mio. kr.
- Vi har set på Howard Pacific gennem flere år, og da vi mener, at vi har produktionskapacitet nok, får vi nu forstærket vores salgsorganisation, siger Bjørn Petersen.
Howard Pacific har egne salgsselskaber i Australien, Sydafrika og New Zealand.
Thrige-Titan omsatte i 1996 for 761 mio. kr. med et resultat før skat på 18 mio. kr.
- Søren Linding Jakobsen (+45) 33 96 96 53.
(c) Reuters Limited 1997.
