Danisco har ej lov til markforsøg med kartofler.

KØBENHAVN, 6 marts (Reuter) - Danisco har endnu ikke fået lov til at gennemføre markforsøg med tre forskellige sorter af gensplejsede kartofler, som det har været nævnt i dagbladet Børsen torsdag.
Det oplyser Danisco i en pressemeddelelse.
- Danisco kan oplyse, at det ikke er tilfældet. Ansøgningen skal først behandles i Folketingets miljø-og planlægningsudvalg, før den endelige tilladelse kan gives. Miljøministeriet oplyser til Danisco, at dette endnu ikke er sket, skriver Danisco.
(c) Reuters Limited 1997.
