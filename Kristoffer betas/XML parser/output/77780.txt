INWEAR UDBUDSKURS SAT TIL 220 KR PER AKTIE.

KØBENHAVN, 22 november (Reuter) - Udbudskursen i børsdebutanten InWear er fastsat til 220 kr. per aktie, fremgår det af en meddelelse til Fondsbørsen fredag.
- Udbuddet af 3.600.000 aktier i InWear blev mødt med overvældende interesse fra danske og udenlandske investorer, idet der i udbudsperioden er modtaget mere end 17.000 ordrer. InWear har efter drøftelser med Den Danske Bank som ordførende konsortiebank besluttet af fastsætte afregningskursen til 220 kr. per aktier svarende til den højeste pris i det tidligere offentliggjorte indikative prisinterval, skriver InWear.
(c) Reuters Limited 1996.
