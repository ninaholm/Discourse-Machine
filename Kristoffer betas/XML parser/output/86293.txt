Maj måneds eksporttal fra DS skuffer - SHB.

KØBENHAVN, 6 august (Reuter) - Tallene for den danske handels-og betalingsbalance i maj var lavere end forventet, og det var først og fremmest eksporten, der skuffede, vurderer cheføkonom Bo Overvad fra Svenska Handelsebanken.
- Det er eksportsiden, der skuffer en lille smule, men jeg venter, at det kun er et spørgsmål om tid, inden vi ser nogle bedre tal, siger Bo Overvad til Reuters Finans.
Han har ingen planer om at ændre sit skøn på ca. 10 mia. kr. for overskuddet på betalingsbalancen i hele 1997.
(c) Reuters Limited 1997.
