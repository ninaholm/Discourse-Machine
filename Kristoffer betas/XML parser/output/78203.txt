HØJERE INDFRIELSESTAKT BAG GODT LUXOR-RESULTAT.

KØBENHAVN, 11 december (Reuter) - Høj indfrielsestakt på pantebrevsbeholdningen i Investeringsselskabet Luxor har i særdeleshed været medvirkende til et meget tilfredsstillende resultat i 1995/96, fremgår det af årsregnskabet, der blev offentliggjort onsdag
Luxor fik i 1995/96 et ordinært overskud før skat på 56,3 mio. kr. mod 49,6 mio. kr. året før.
- I lighed med det foregående år har resultatet været præget af en række exceptionelle forhold, der alle har medvirket til at opnå et meget tilfredsstillende resultat. Specielt kan nævnes den høje indfrielsestakt på selskabets pantebrevsbeholdning og de heraf afledte kursavancer, skriver ledelsen.
(c) Reuters Limited 1996.
