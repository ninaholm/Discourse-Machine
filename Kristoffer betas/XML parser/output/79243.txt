FORTSAT STOR STIGNING I BOLIGBYGGERIET - DS.

KØBENHAVN, 21 januar (Reuter) - Antallet af påbegyndte boliger steg med 11 pct. i perioden september-november 1996 i forhold til forudgående tre måneder, når der tages højde for de sæsonmæssige svingninger, oplyser Danmarks Statistik tirsdag.
Indtil november 1996 har boligbyggeriet været uafbrudt stigende siden juni 1996. På trods af en mindre tilbagegang i november 1996 ligger boligbyggeriet september-november 1996 49 pct. over den tilsvarende periode 1995.
(c) Reuters Limited 1997.
