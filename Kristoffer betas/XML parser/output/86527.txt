Tele DK køber 20,8 pct af tjekkisk teleselskab.

KØBENHAVN, 12 august (Reuter) - Tele Danmark har købt 469.624 aktier i det tjekkiske selskab Ceske Radiokomunikace (CRK), svarende til en ejerandel på 20,8 pct., oplyser Tele Danmark tirsdag.
- Investeringen i CRK er udtryk for dels Tele Danmarks fortsatte interesse i at medvirke i udviklingen af telekommunikationssektoren i Tjekkiet, dels selskabets tiltro til, at CRK kan spille en central rolle i denne udvikling, skriver Tele Danmark.
Tele Danmark har ved den nuværende markedspris betalt ca. 385 mio. kr. for aktieposten.
CRK er etableret i 1994 på grundlag af dele af det tidligere Správa Radiokomunikaci Praha. Etableringen var en del af landets første privatiseringsbølge. CRK er i dag Tjekkiets førende selskab på transmission og distribution af TV og radio, på satellittjenester (Intelsat og Eutelsat) samt på radiotransmission af telefoni og data, blandt andet for landets telekommunikationsoperatører på såvel fastnet-som mobilområdet, hedder det i meddelelsen fra Tele Danmark.
På mobilområdet ejer CRK desuden 51 pct. af Radiomobil, som er en af landets to mobiloperatører, der indledte sin aktivitet i 1996. De resterende 49 pct. af Radiomobil ejes af konsortiet T-mobil. Ejerandelen af Radiomobil udgør i dag en væsentlig del af CRK&apos;s samlede værdi.
Omsætningen i CRK var ekslusiv Radiomobil i 1996 på 1.524 mio. CZK (304,8 mio.skabets markedsværdi er med den aktuelle aktiepris på 4.090 CZK opgjort til ca. 9,3 mia. CZK svarende til ca. 1,9 mia. kr. eller 270 mio. USD.
Værdien af Tele Danmarks ejerandel på 20,8 pct. kan således opgøres til ca. 385 mio. kr.
CRK har udstedt 2.261.736 aktier. Af dem ejer den tjekkiske National Property Fund 70,4 pct. svarende til 1.592.748, mens private og institutionelle investorer har de restende 668.988 aktier. Tele Danmark ejer 469.624 aktier.
- Carl Johan Corneliussen (+45) 33 96 96 58.
(c) Reuters Limited 1997.
