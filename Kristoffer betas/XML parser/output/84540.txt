Marginalt fald i feriehusudlejning i 1 kvt - DS.

KØBENHAVN, 9 juni (Reuter) - Antallet af overnatninger i feriehuse udlejet gennem danske udlejningsbureauer faldt i første kvartal 1997 med een pct. på årsbasis til 1,3 mio., oplyser Danmarks Statistik mandag.
Tyskerne stod for 86 pct. og danskerne for 12 pct. af feriehusovernatningerne. Udlændingenes andel faldt med tre pct. eller 31.300 overnatninger i forhold til første kvartal 1996. De danske overnatninger steg derimod med 16 pct. eller 22.600 flere overnatninger.
- Eva Elgaard Pedersen (+45) 33 96 96 57.
(c) Reuters Limited 1997.
