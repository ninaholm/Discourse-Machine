Ratefald gav lavere end ventet overskud - Progress.

KØBENHAVN, 22 april (Reuter) - Et uventet stort og langvarigt ratefald i sommeren og efteråret 1996 bærer skylden for, at D/S Progress kom ud af 1996 med et lavere overskud end budgetteret. Rederiets overskud før skat blev kun 10,8 mio. kr. mod 17,1 mio. kr. i 1995. Faldet i overskuddet skal ses i lyset af en forventning om at overskuddet i 1996 ville vokse ca. 15 pct.
- Specielt produkttankmarkedet skuffede i 2. halvår, skriver D/S Progress i tirsdagens regnskabsmeddelelse.
Rederiet havde ventet stigende rater i efteråret, men stigningen satte først ind i november og december.
(c) Reuters Limited 1997.
