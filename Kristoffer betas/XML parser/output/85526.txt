Rapport om livsforsikring er fejlagtig - Danica.

KØBENHAVN, 8 juli (Reuter) - Danica er langt fra tilfreds med rettelserne i den reviderede rapport fra Nordisk Ministerråd, der sammenligner priser og omkostninger på det nordiske forsikringsmarked. Rapporten konkluderer, at danske livsforsikringer er to-tre gange dyrere end de svenske. Danica, der ejes af Den Danske Bank, mener, at rapporten fortsat er fejlagtig.
- Det er forunderligt, at Nordisk Ministeråd vil lægge navn til en undersøgelse om et produkt, der ikke udgør to pct. af det danske marked. Det vil jeg kalde en metodisk fejl, siger direktør Ulla Plesner fra Danica.
Selvom nogle af fejlene i den første rapport nu er blevet rettet, mener Danica fortsat, at sammenligninger af forsikringer, som det er sket, er &quot;ufuldstændig&quot;.
Rapporten konkluderer, at danske livsforsikringer er dyrere end i Sverige, hvorimod Danica mener, at danske selskaber er mindst lige så effektive som de svenske, og nævner et eksempel på, at en enkel livrente er 40 pct. billigere i Danica end i forhold til Trygg-Hansa.
- Med rapporten kommer der ikke mere åbenhed og gennemsigtighed i de ofte komplekse produkter, desværre, for det ønsker Danica, siger Ulla Plesner.
- Erik Matzen (+45) 33 96 96 51.
(c) Reuters Limited 1997.
