SOCIALDEMOKRATIET ØNSKER LAVERE TELEPRISER.

KØBENHAVN, 25 februar (Reuter) - Socialdemokratiet ønsker lavere telepriser gennem fri konkurrence på teleområdet. Det fremgår tirsdag af en pressemeddelelse fra partiet.
- Socialdemokratiets hovedærinde med fri konkurrence på teleområdet er, at opnå lavest mulige telepriser for de danske forbrugere, skriver socialdemokratiets forhandler på telelovgivningen Sonja Mikkelsen.
Tele Danmark har i de sidste par dage haft travlt med at advare mod regeringens nye lovforslag på teleområdet.
Formålet med den nye lovgivning er at sikre, at telesektoren udvikler sig fra et monopol til en reel konkurrence, hvor konkurrende teleselskaber kan tilbyde deres tjeneste på det eksisterende net, hedder det videre.
Tele Danmark har meldt ud, at de ikke kan få dækket deres driftsomkostninger med det nuværende forslag.
- Vi ønsker ikke at skade Tele Danmark. Selskabet skal selvfølgelig have dækket alle deres omkostninger. Det gælder driftsomkostninger, udgifter til justeringer og nyanlæg. Og selskabet skal selvfølgelig også kunne tjene penge på brugen af deres kabelnet, fortsætter hun.
- Jørn Nurkka (+45) 33 96 96 55.
(c) Reuters Limited 1997.
