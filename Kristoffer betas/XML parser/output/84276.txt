Udbudskurs i Satair fastsat til 170 kr - Satair.

KØBENHAVN, 30 maj (Reuter) - Udbudskursen i Satair er fastsat til 170 kr. pr. aktie, og ved det kursniveau var udbuddet solgt ca. 16 gange, oplyser Satair i en meddelelse.
- Salget af 622.200 aktier i Satair blev modtaget med meget stor interesse, idet der blev afgivet mere end 10.500 ordrer. Satair har efter drøftelse med Aros Securities som lead manager besluttet at fastsætte afregningskursen til 170 kr. pr. aktie. Ved dette kursniveau blev udbuddet solgt ca. 16 gange, hedder det i meddelelsen.
(c) Reuters Limited 1997.
