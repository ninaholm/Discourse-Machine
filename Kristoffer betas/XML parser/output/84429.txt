Evt C&amp;V-tilbud vil baseres på kurs pari - Thorsen.

KØBENHAVN, 4 juni (Reuter) - En eventuel overtagelse af Cederholm &amp; Voss International vil være baseret på en aktiekurs omkring pari. Det oplyser Kurt Thorsen i en pressemeddelelse efter, at Børsen onsdag skriver, at entreprenøren med finansiel støtte fra London er parat til at betale 500 mio. kr. for det børsnoterede selskab.
- For at undgå yderligere rygtedannelser og en hermed forbunden spekulation i selskabets aktier, kan jeg hermed oplyse, at såfremt der i givet fald opnåes enighed, vil jeg antage at et tilbud fremsat fra vores side ville være baseret på en kurs omkring pari, skriver Kurt Thorsen.
(c) Reuters Limited 1997.
