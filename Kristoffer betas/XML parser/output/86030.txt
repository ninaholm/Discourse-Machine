APM udvider ordre på feederskibe til 10 - Søfart.

KØBENHAVN, 25 juli (Reuter) - A. P. Møllers Maersk Line har udvidet en oprindelig ordre på seks container-feederskibe i Taiwan, så bestillingen nu lyder på i alt 10 stk., skriver bladet Søfart fredag.
Skibene leveres på stribe gennem 1998 og 1999 af China Shipbuilding Corp. i Taiwan, og de ventes at afløse indchartrede feeder-skibe på de mange linier, som de senere år er oprettet især i nord-syd-farterne for at bringe containere til og fra de såkaldte megahubs, hvor de store skibe i øst-vest-farterne anløber, fremgår det.
Hver skib får en kapacitet på 1.100 TEU.
- Med udvidelsen fra oprindeligt seks til 10 skibe har Østen-værfter i Japan, Korea, Kina, Taiwan og Singapore nu omkring 30 skibe i ordre fra A. P. Møller Gruppen, skriver Søfart.
- Ole Mikkelsen (+45) 33 96 96 54.
(c) Reuters Limited 1997.
