UDSIGT TIL STILLE PENGEMARKED - UNIBANK.

KØBENHAVN, 30 december (Reuter) - Der er ingen udsigt til større ændringer i de nuværende niveauer på det danske pengemarked på to-tre ugers sigt, lyder vurderingen fra Unibank Markets i den ugentlige pengepolitiske prognose.
- Flere begivenheder kan i den kommende uge i nogen grad påvirke FRA-markedet. Det drejer sig om leading indicators mandag, indkøbschefernes indeks (NAPM) tirsdag og torsdag samt forbrugertillidstal alle fra USA. Fra slutningen af næste uge ventes ligeledes nøgletal for den tyske industriproduktion, skriver økonomerne.
Dag til dag renten venter Unibank vil blive handlet omkring 3,35 pct. på ugens første to dage og omkring 3,60 pct. på ugens sidste dage, hvor Nationalbanken sælger indskudsbeviser.
Tre måneders renten ventes handlet omkring 3,65 pct. og etårs renten omkring 3,90-95 pct., fremgår det. (/jnu).
(c) Reuters Limited 1996.
