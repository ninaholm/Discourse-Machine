Importører forudser fald i bilsalg pga af forlig.

KØBENHAVN, 6 maj (Reuter) - De Danske Bilimportører forudser, at salget af biler vil falde med ca. 20.000 enheder om året på grund af den forligspakke, som regeringen har aftalt sammen med SF og Enhedslisten.
- De Danske Bilimportører skønner, at selv efter en forsigtig vurdering vil totalmarkedet falde fra de nuværende 140.000 enheder til ca. 120.000 enhederr. Det vil på trods af forhøjelsen af registreringsafgiften medføre et provenutab for staten på mellem 1,5 og 2,0 mia. kr. årligt, siger foreningens formand, Bent Mikkelsen, i en kommentar til regeringens indgreb.
(c) Reuters Limited 1997.
