Femte udbudsrunde sættes i gang af energiudvalg.

KØBENHAVN, 18 august (Reuter) - Folketingets Energipolitiske Udvalg gav mandag startskuddet til den femte udbudsrunde af koncessioner til at søge efter olie og gas i den danske del af Nordsøen.
Udvalgets formand, Kim Behnke fra Fremskridtspartiet, oplyser til Reuters Finans, at udvalget på et møde mandag bestemte sig for at afgive en beretning, hvor udvalget giver tilladelse til at begynde den nye runde.
- Det betyder, at femte udbudsrunde vil gå i gang, siger Kim Behnke.
(c) Reuters Limited 1997.
