Valuta - Yen fortsætter styrkelse over for USD.

KØBENHAVN, 11 november (Reuter) - Den amerikanske
dollar fortsætter sin gradvise svækkelse over for den
japanske yen, mens den holder stand mod D-marken.
- Yen fortsætter formodentlig op indtil japanske
maskin-ordrer tallet tirsdag og rapporten fra EPA, siger
Julian Fischer fra Daiwa Europe.
Han mener, at hvis begge dele peger på en stærkere end
forventet økonomisk vækst, vil det øge formodningerne om,
at den japanske rentepolitik ændres.
Yen var styrket til 111,00 mod dollaren mandag
eftermiddag, og tekniske analytikere ser på 110,65 og
109,65 som næste oplagte mål for yen&apos;en.
Dealere peger på salg af mark og scheweizerfranc mod
yen som medvirkende til en faldende dollar/yen kurs.
Det engelske pund er faldet hhv. en pfennig og en cent
til fredagens niveau på 2,4770 GBP/DEM og 1,6475 GBP/USD.
- Vi er tæt på toppen i denne omgang, men det er kun
en midlertidig korrektion, og trenden er klart stigende
for pundet, siger Stefan Steinemann fra Lloyds Bank i
Geneve.
Steinemann ser niveauer over 1,70 US-dollar per pund
som ganske sandsynligt.
DEM/DKK  USD/DKK FRF/DKK USD/JPY USD/DEM
Mandag    14.31  3,8455   5,7800  1,1365  111,00  1,5035
Mandag    11.00  3,8455   5,7820  1,1370  111,40  1,5035
(/clm).
(c) Reuters Limited 1996.
