God bund under dansk aktiemarked trods USA-fald.

KØBENHAVN, 17 februar (Reuter) - Et kursfald på det amerikanske aktiemarked fredag slår ikke umiddelbart igennem på det danske aktiemarked mandag morgen, vurderer en aktiehandler oven på en stigning i KFX-indekset på 1,19 indekspoint til 155,67 fredag. Specielt en ny styrkelse af den amerikanske dollar understøtter, mens renterne ligger stort set uændrede efter pæne fald fredag.
- Der er en god bund under markedet, men det vil samtidig være naturligt med enkelte tilbagefald på de nuværende niveauer. Derfor kan vi godt se kursfald i enkelte aktier, vurderer en aktiehandler.
Den kommende uge ventes primært at stå i regnskabernes tegn, med altoverskyggende fokus på de store bankregnskaber fra Den Danske bank, Unidanmark, Jyske Bank og Sydbank onsdag og torsdag.
Mandag lægges der ud med Lån &amp; Spar Bank og Diskontobanken, ligesom det offentliggøres regnskab fra det skandinaviske luftfartsselskab SAS. Resultatet før skat ventes her at ligge i omegnen af 1,75 mia. SEK.
- Mere spændende end resultatet, er dog eventuelle meldinger om selskabets allianceplaner set i lyset af sidste uges omtale af en storalliance, siger en handler.
Novo Nordisk, der sluttede uændret i kurs 614 i New York fredag og ISS, der faldt 2 kr. til kurs 187 i New York, vurderes umiddelbart at være mandagens favoritter på det danske aktiemarked efter pæne stigninger i slutningen af sidste uge. Tele Danmark, der steg 3 kr. til kurs 374 i New York, vurderes samtidig at kunne nyde gavn af en generel større interesse for tele-aktier efter weekendens WTO-aftale om liberalisering af telemarkedet.
Kampen om asfaltkoncernen Phønix går ind i en afgørende uge. Med mulighed for nye bud fra Superfos og Marius Pedersen, der i øvrigt er ugens aktie i Berlingske.
KFX-aktier:  Kurs  fredag    kl. 15.30     +/- Novo-Nordisk .........   614     + 12 Den Danske Bank ........ 564      - 1 Tele Danmark ........... 371      + 4 Danisco ................ 370      + 4 D/S 1912 .......... 193.000   0 D/S Svendborg ..... 280.000  + 4.000 Sophus Berendsen ...... 920      + 4 Unidanmark ............ 350   0 Carlsberg ............. 415      + 1 BG Bank ................ 287      - 1. KFX-aktier  fredag kl. 15.30     +/- FLS ................... 855      - 5 Københavns Lufthavne ... 701     + 16 Coloplast ............. 480      - 5 ISS ................... 189     + 10 Superfos ............... 770      - 5 Jyske Bank ............. 533      + 8 GN Store Nord .......... 680      + 5 Chr. Hansen ........... 860     + 10 Radiometer ............ 398      + 8 SAS Danmark ............. 84,40   + 0,40.
Ved dobbeltklik på følgende koder kan oplysninger om
den seneste udvikling på det danske aktiemarked ses:
(.KFX)    - KFX Indekset
(.PG.CO)  - Top 10 stigninger i procent
(.PL.CO)  - Top 10 tabere i procent
(.AD.CO)  - Markedsoverblik inkl. volumen i stk.
(KFXc1)   - KFX februar futuren
(0#TOP.CO)- KFX-aktier seneste kursudvikling
(.AV.CO)  - Top 10 efter styk-volumen
(.AT.CO)  - Top 10 efter kursbevægelser
-- Stig Ørskov Pedersen (+45) 33 96 96 59.
(c) Reuters Limited 1997.
