Codan undgår at flytte præmie fra liv til skade.

KØBENHAVN, 6 marts (Reuter) - Forsikringsselskabet Codan har undgået at overføre en præmieindtægt på 200 mio. kr. for forsikringer, der dækker løbende ydelser ved invaliditet, fra skadesforsikring til livs-og pensionsforsikring, oplyser selskabet i sin årsregnskabsmeddelelse.
Overflytningen af præmieindtægten var ellers ventet, da halvårsmeddelelsen for 1996 blev udsendt.
- I december måned 1996 udstedte Finanstilsynet imidlertid en ny bekendtgørelse, hvorefter præmieindtægten fra disse forsikringer fortsat kan optages i koncernregnskabet som skadesforsikring, og præmieindtægten for 1996 i danske skadesforsikring er derfor ikke påvirket af den i halvårsrapporten forventede overførsel, skriver Codan.
Præmieindtægterne for skadesforsikring beløb sig i 1996 til 3.633 mio. kr. mod 3.534 mio. kr. i 1995.
Koncernen kom ud af 1996 med et resultat før skat på 968 mio. kr. mod 741 mio. kr. året før.
- Uffe Hansen (+45) 33 96 96 58.
(c) Reuters Limited 1997.
