FRIIS-SALG GIVER JYSKE BANK LILLE PLUS - STEENKJÆR.

KØBENHAVN, 18 november (Reuter) - Jyske Bank får kun marginalt ud af salget af bankens aktiepost i Friis Møbler, oplyser adm. direktør Kaj Steenkjær.
- Salget betyder kort fortalt, at vi nu kan lukke den her sag, og afvente retssag i &quot;Guld-sagen&quot;. Det er kun småbeløb, vi kan indtægtsføre på salget, siger Kaj Steenkjær til Reuters Finans, der ikke vil oplyse det nøjagtige tal af hensyn til bankhemmeligheden.
Men han kalder det et godt gæt, når tallet fem-seks mio. kr. nævnes som gevinst for Jyske Bank.
Banken sendte mandag en kortfattet meddelelse til Københavns Fondsbør, hvor det fremgik, at banken har accepteret et tilbud på køb af bankens samlede aktiepost i selskabet.
Køberen, udenlandsdanskeren direktør Jens Larsen, køber ifølge aftalen Jyske Banks aktiepost til kurs 2,555 pr. aktie af 10 kr.
(c) Reuters Limited 1996.
