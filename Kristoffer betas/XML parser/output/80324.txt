KONVERTERING AF LÅN IGEN AKTUELT - MIDTBANK.

KØBENHAVN, 18 februar (Reuter) - De fortsat faldende lange renter gør konvertering aktuelt igen, vurderer økonomerne i Midtbank i den ugentlige markedskommentar, Finans Fokus.
- Allerede nu kan mange med fordel konvertere 9 pct. realkreditobligationer til 7 pct., der for den 30-åriges vedkommende handles over kurs 96. Med en afventende holdning kan større konverteringsgevinster derfor ikke udelukkes, men er man tilfreds med det nuværende relative lave renteniveau, bør konvertering overvejes nu, skriver Midtbank.
Baggrunden for de lave renter er en global positiv udvikling i de faktorer, som påvirker obligationsrenterne, især med hensyn til inflation og offentlige budgetter, vurderer Midtbank.
- Jørn Nurkka (+45) 33 96 96 55.
(c) Reuters Limited 1997.
