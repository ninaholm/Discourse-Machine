Udsigt til stille aktiemarked, afventer Carlsberg.

KØBENHAVN, 3 juni (Reuter) - Der er udsigt til en stille dag på det danske aktiemarked uden den helt store aktivitet og udsving. Halvårsregnskabet fra Carlsberg, der ventes ved middagstid, kan dog skabe lidt aktivitet på markedet.
- Der sker nok ikke det helt store på markedet i dag, og markedet vil være afventende op til Carlsbergs regnskab, som nok vil afgøre retningen på aktiemarkedet, siger en handler.
Mandag sluttede KFX-indekset 1,07 point højere i 164,84 efter en dag med rimelig omsætning.
(c) Reuters Limited 1997.
