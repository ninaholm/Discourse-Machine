SALOMON BROTHERS SER STIGENDE DANSK VÆKST.

KØBENHAVN, 14 oktober (Reuter) - De seneste økonomiske indikatorer viser, at den danske økonomi er på rette vej, mener den amerikanske investeringsbank Salomon Brothers. Banken forventer således, at den økonomiske vækst i Danmark bliver på næsten to pct. i år stigende til tre pct. i 1997, fremgår det af en kommentar om dansk økonomi fra banken mandag.
- Både penge-og finanspolitikken vil fortsætte med at være neutral til løs i 1997, hvilket vil understøtte en solid stigning i investeringerne og det private forbrug, vurderer økonomerne hos Salomon Brothers.
Økonomerne forventer imidlertid, at der er en risiko for at den danske inflation i 1997 vil stige til over 2,5 pct.
- Dette kombineret med, at Danmark nok ikke vil deltage i EMU&apos;en i første omgang gør, at det danske obligationsmarked fortsat vil klare sig dårligere i forhold til de europæiske højrentemarkeder, skriver økonomerne.
I indeværende år forventer banken en dansk inflation på omkring 2,1 pct.
Salomom Brothers forventer dog, at det danske renteniveau fortsat vil være lavt og kan blive sænket yderligere fra de nuværende 3,50 pct. Det lave renteniveau afspejler ifølge økonomerne kronens styrke over for D-marken. (/jnu).
(c) Reuters Limited 1996.
