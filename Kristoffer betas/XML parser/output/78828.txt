DUC&apos;S OLIEPRODUKTION STEG 1,2 PCT I DEC - APM.

KØBENHAVN, 8 januar (Reuter) - Dansk Undergrunds
Consortiums (DUC) olieproduktion fra felterne i Nordsøen
steg fra november til december 1996 med 2.839 tønder olie
pr. dag (BOPD) eller 1,2 pct. til 232.077 BOPD, oplyser
A.P. Møller  onsdag til Reuters
Finans.
Produktionen i december svarer til 980.000 tons olie,
og dermed nåede produktionen i hele 1996 10.387.000 tons
olie.
A.P. Møller har allerede oplyst, at den samlede
årsproduktion nåede op på 10,4 mio. tons. Det svarer til
en stigning på knap 12 pct. i forhold til 1995.
A.P. Møller forventer samtidig, at det høje
produktionsniveau vil fortsætte ind i 1997.
Her følger en oversigt over Nordsø-felternes
produktion: (alle tal i 1.000 tønder olie pr. dag (BOPD):
Felt     dec 96 nov 96 dec 95 Dan Feltet     70,3   68,0   63,9 Kraka Feltet    7,3    4,4    7,0 Regnar Feltet   0,0    0,0    1,1 Gorm Feltet    48,9   50,2   39,4 Skjold Feltet  34,5   36,7   35,3 Rolf Feltet     3,5    3,3    4,5     Felt     dec 96 nov 96 dec 95 Dagmar Feltet   0,4    0,3    0,3 Tyra Feltet    24,2   23,8   29,7 Valdemar Feltet      3,5    2,8    1,0 Roar Feltet     8,0    8,2    -- Svend Feltet   31,5   31,5    -- Total    232,1  229,2  182,2
Regnar Feltet har ikke produceret olie i november
eller december, fordi feltet har været lukket pga.
vedligeholdelse.
Operatøren A.P. Møller ejer 39 pct. af DUC-konsortiet.
Partnerne, Shell og Texaco, ejer hhv. 46 pct. og 15 pct.
(/uha).
(c) Reuters Limited 1997.
