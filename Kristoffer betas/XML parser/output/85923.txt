Eureko laver samarbejdsaftale med slovakisk bank.

AMSTERDAM, 22 juli (Reuter) - Den europæiske forsikringsalliance, Eureko, der blandt andre har Topdanmark som medlem, har underskrevet en samarbejdstale med den slovakiske bank, Pol&apos;nobanka, om at overtage en andel i bankens forsikringsselskab, Union Insurance, oplyser Eureko.
- Med aftalen overtager Eureko 58 pct. af aktierne i Union Insurance, og tegner sig for en del af de nye aktier ved en kapitaludvidelse, så ejerandelen kommer op på i alt 80 pct., hedder det i meddelelsen fra Eureko.
Pol&apos;nobanka, der er den fjerde største bank i Slovakiet, vil fortsat have en ejerandel på 9,9 pct., fremgår det. Union Insurance er med en markedsandel på to pct. det syvende største forsikringsselskab i landet
Eureko består udover Topdanmark af hollandske Achmea, portugisiske BCP/Atlantico, britiske Provident, tyske Gothaer og svenske Wasa.
- Amsterdam newsroom (+31) 20 504 5000.
(c) Reuters Limited 1997.
