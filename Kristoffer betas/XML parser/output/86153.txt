Dilfs industribarometer faldt til 52,1 i juli.

KØBENHAVN, 1 august (Reuter) - Dansk Indkøbs-og Logistikforums (Dilf) industribarometer faldt fra juni til juli med ikke mindre end 17,1 pct.point til 52,1 pct. fra det rekordhøje niveau i juni, hvor det blev opgjort til 69,2 pct., oplyser Dilf fredag.
- Industribarometeret faldt rekordstort i juli på grund af industriferien. Specielt indeks for produktion, ordrebeholdning og beskæftigelse viser store fald, oplyser Dilf.
Men med en værdi over 50 pct. viser barometeret fortsat vækst trods industriferien, konstaterer Dansk Indkøbs-og Logistikforum.
- Samtlige indeks, som offentliggøres i Dilf Industribarometer, faldt helt dominerende af sæsonmæssige årsager. Da industriferien først sluttede den 28. juli, og virksomhederne indberetter ca. den 25. i måneden, er antallet af indberettede virksomheder en del mindre end normalt. Indekset kan derfor ikke anses for helt repræsentativt trods foretagne korrektioner, påpeger Dansk Indkøbs-og Logistikforum.
Dilf&apos;s industribarometer er baseret på et vejet gennemsnit af fem faktorer, og en værdi over 50 indicerer en generel stigning i produktionsvirksomhedernes aktivitetsniveau.
Alle fem indeks, der danner baggrund for Industribarometeret viste et fald i juli.
- Ole Mikkelsen (+45) 33 96 96 54.
(c) Reuters Limited 1997.
