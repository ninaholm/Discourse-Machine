BANK-AKTIERNE TRÆKKER NED I PASSIVT MARKED.

KØBENHAVN, 17 september (Reuter) - Det danske aktiemarked er som de fleste europæiske børser sat marginalt tilbage og følger dermed ikke USA&apos;s eksempel. DJII steg i nat yderligere 0,87 pct. til 5889.
- Der har været meget stille i et lidt negativt marked, hvor bankerne trækker ned, og Novo op, fortæller en dealer.
KFX-indekset er faldet 0,08 point til 121,64, og her venter dealeren, at indekset vil ligge det meste af dagen.
- Den passivitet vi ser i dag, er symptomatisk for et marked, som har nået toppen, siger dealeren.
[MORE].
