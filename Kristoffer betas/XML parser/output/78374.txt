NATWEST GENTAGER KØBSANBEFALING PÅ TELE DK-AKTIE.

KØBENHAVN, 17 december (Reuter) - Det britiske børsmæglerselskab NatWest Securities gentager sin købanbefaling (Add) af Tele Danmark-aktien i tirsdagens udgave af European Daily Notes.
- Aktierne er fortsat billige på næsten alle værdikriterier, skriver NatWest Securities, et selskab under National Westminister Bank.
Anbefalingen er sat til kursniveauet 295, men aktien steg mandag 10 kr. til 305.
Tele Danmark blev sat på købslisten efter indtjeningsfaldet i første halvår som følge af den store investering i mobiltelefonkunder. NatWest forventer, at de mange mobiltelefonkunder igen vil forbedre den underliggende indtjening.
Desuden estimerer NatWest, at Tele Danmarks satsning i Schweiz ved sammen med British Telecommunications (BT) at købe 49 pct. af Newtelco står den danske telekoncern i 250 mio. kr. for en ejerandel på 26 pct.
(c) Reuters Limited 1996.
