CSFB fastholder købsanbefaling på Danisco.

KØBENHAVN, 20 maj (Reuter) - Investeringsbanken Credit Suisse First Boston (CSFB) fastholder sin købsanbefaling på Danisco, fremgår det af en analyse af den internationale fødevare-branche fra CSFB, som er dateret den 13. maj 1997.
Aktieanalytiker Anne Alexandre fastholder dermed sin købsanbefaling fra den 19. december 1996, som blev udsendt i forbindelse med halvårsregnskabet fra Danisco.
CSFB estimerer, at Danisco i regnskabsåret 1996/97, får en indtjening per aktie (EPS) på 24,6, stigende til 27,4 i 1997/98 og 30,0 i 1998/99.
Ifølge investeringsbankens beregninger fik selskabet en EPS på 22,0 i 1995/96.
CSFB forventede i december sidste år for regnskabsåret 1996/97 et ordinært resultat før skat på 1.807 mio. kr. og et ordinært resultat på 2.133 mio. kr. I regnskabsåret 1995/96 fik Danisco et resultat på 1.604 mio. kr.
Aktiekursen på Danisco er siden offentliggørelsen af halvårsregnskabet den 18. december 1996 steget med knap 21 pct. i kursværdi til kurs 398, hvor aktien ligger tirsdag morgen.
- Jørn Nurkka (+45) 33 96 96 55.
(c) Reuters Limited 1997.
