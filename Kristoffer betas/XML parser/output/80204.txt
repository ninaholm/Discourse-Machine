BG BANKS TAB PÅ COMMERCIAL HØJST 40 MIO KR - BG.

KØBENHAVN, 14 februar (Reuter) - BG Bank oplyser nu, at det samlede erstatningskrav fra aktionærerne i Commercial højst kan blive på 40 mio. kr., fremgår det af en meddelelse til Fondsbørsen fredag.
- ...bankens beregninger - på baggrund af de modtagne krav - viser, at det samlede erstatningskrav fra de tidligere Commercial aktionærer højst kan blive 40 mio. kr., såfremt senere retssager måtte følge Pengeinstitutankenævnet afgørelser og give investorerne dækning for det fulde kurstab på Commercial-aktien, hedder det i meddelelsen.
(c) Reuters Limited 1997.
