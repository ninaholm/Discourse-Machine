FLS ser minus i Nyborg Plast vendt til plus i 1997.

KØBENHAVN, 25 marts (Reuter) - FLS koncernen forventer, at det underskud der blev en realitet i emballageaktiviteterne i Nyborg Plast International Gruppen i 1996 vil blive vendt til et overskud i 1997. Det fremgår af FLS årsregnskabsmeddelelse tirsdag.
- Gruppens samlede resultat blev et tab for året 1996. For 1997 ventes et mindre overskud, skriver FLS.
Nyborg Plast fik i 1996 et underskud på syv mio. kr. før skat mod et overskud på en mio. kr. året før.
Samlet for FLS&apos; emballageaktiviteter ser det dog bedre ud, fordi Bates Emballage fik et overskud på 26 mio. kr. i 1996 mod plus 19 mio. kr. i 1995.
(c) Reuters Limited 1997.
