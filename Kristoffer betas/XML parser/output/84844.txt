Direktionen i Blücher fortsætter efter VT-køb.

KØBENHAVN, 17 juni (Reuter) - Ledelsen i Blücher Metal fortsætter til trods for VT Holdings overtagelse af selskabet med en besiddelse af 50,08 pct. af aktierne.
- Det er hensigten, at overtagelsen ikke vil medføre personale-/ledelsesmæssige ændringer, således fortsætter den nuværende direktion, oplyser Blüchers ledelse i en meddelelse.
Ledelsen oplyser i øvrigt, at den ser positivt på den nye ejerstruktur, som vil give gode muligheder for at fortsætte de seneste års positive udvikling af selskabet.
- Carl Johan Corneliussen (+45) 33 96 96 57.
(c) Reuters Limited 1997.
