Valuta - Valutahandel ser stribe af nye rekorder.

KØBENHAVN, 15 oktober (Reuter) - Dow Jones satte
rekord, dollaren sætter rekord, olien sætter rekord og det
engelske pund sætter rekord.
En ny lukkerekord på det amerikanske Dow Jones indeks
i 6.000,10 har hjulpet den amerikanske dollar til at bide
sig fast over 1,5300 D-mark i kurs 1,5330 USD/DEM.
Samtidig giver rekordhøje oliepriser dollaren styrke
over for yen. Kurs 112,10 yen per dollar er det stærkeste
niveau i tre år i dollarens favør.
Oliepriserne har ikke været højere siden Golfkrigen,
og yen lider traditionelt under høje oliepriser pga.
Japans store olieimport, lyder forklaringen
Det engelske pund fortsætter sin fremmarch. Over for
D-marken er kursen 2,4275, hvilket er det højeste niveau i
21 måneder. Også over for dollar og yen slår pundet
igennem til nye rekord-niveauer.
Kraftige stigninger i FT-SE 100 aktieindekset har
hjulpet pundet op. FT-SE 100 slår nye rekorder i kurs
4.058,30 tirsdag.
Peter Von Maydell fra UBS mener pundets styrkelse er
fuldt fortjent i lyset af stigende oliepriser, en
renteforskel til Europa i Englands favør samt en
forbedring af betalingsbalancen.
Den italienske lire står en lire stærkere mod D-mark i
994,20 i forhold til mandag.
Italiens finansminister Carlo Azeglio Ciampi sagde i
mandag, at han gerne så en italiensk EMS-genoptagelse
inden nytår.
@
DEM/DKK  USD/DKK FRF/DKK USD/JPY USD/DEM
Tirsdag   11.06  3,8335   5,8795  1,1320  112,10  1,5340
Mandag    15.34  3,8340   5,8630  1,1325  111,55  1,5285
(/clm).
(c) Reuters Limited 1996.
