NOVEMBER BRENT UÆNDRET PÅ IPE I LONDON.

LONDON, 17 september (Reuter) - Prisen for en tønde råolie til lastning i november er uændret efter den første times handel på IPE i London tirsdag.
Således koster en tønde november Brent fortsat 21,60 dollar. Oliehandlere ventede ellers, at prisen ville stige 20-25 cents, efter at kilder ved Den Arabiske Golf har tilbagevist rygter om, at USA har bedt Saudi Arabien om at øge sin olieproduktion for at kompensere for manglende olieeksport fra Irak.
Rygtet om den amerikanske henvendelse fik sent fredag olieprisen til at dykke markant. (/Reuter/uha).
(c) Reuters Limited 1996.
