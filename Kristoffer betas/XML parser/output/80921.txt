STILLE DANSK AKTIEMARKED VENTES, NEGATIV UNDERTONE.

KØBENHAVN, 3 marts (Reuter) - Der ventes mandag et afventende, lidt stille dansk aktiemarked, lyder vurderingen mandag morgen efter en stigning i KFX-indekset på 0,2 pct. til 152,97 point fredag. Umiddelbart synes den negative undertone dog at skulle dominere med det amerikanske Dow Jones indeks 0,7 pct. ned fredag, ligesom de største europæiske aktiemarkeder faldt fredag. USD ligger stærkere mandag morgen, mens renterne trækker lidt op.
- Det ser ud til, at vi skal holde igen. Men ultimoordrer kan trække op som fredag, siger en handler.
Igen mandag ventes den fortsatte føljeton om asfaltkoncernen Phønix at tiltrække sig opmærksomhed efter det seneste bud fra konkurrenten Icopal på 876 mio. kr, der ligger 56 mio. kr. højere end det seneste bud fra norske Rieber &amp; Søn.
- Med det nye bud er Icopal favorit. Phønix&apos; bestyrelse kan ikke forsvare at anbefale Rieber som køber, når Icopal-budet ligger så meget højere, siger en handler.
Også servicekoncernen ISS ventes i fokus efter fredagens opsigelse fra finansdirektør Jørn Wendel Andersen.
- Det ser ikke godt ud med uenighed i direktionen så kort tid før regnskabsaflæggelsen. Indflydelsen på ISS-kursen bliver dog nok begrænset, idet mange af de amerikanske ISS-investorer sandsynligvis vælger at afvente årsregnskabet, vurderer en aktiehandler.
A.P. Møller papirerne kan mandag påvirkes positivt af en stærkere USD, mens et nyt olieprisfald trækker i den anden retning. En tønde Brent-olie på april-kontrakt handles således mandag morgen under 19 USD.
I New York sluttede Tele Danmark 7 kr. op i kurs 342, Novo Nordisk 3 kr. op i 621. ISS faldt 1 kr. til 184.
KFX-aktier:  Kurs  fredag    kl. 15.30 +/- FLS ...................  855      +15 Københavns Lufthavne ... 660      + 5 Coloplast .............  464      - 8 ISS ...................  185   0 Superfos ............... 788      +13 Jyske Bank ............. 528      - 3 GN Store Nord .......... 680      + 5 Chr. Hansen ...........  840      - 5 Radiometer ............  390      + 1 SAS Danmark ............. 78,50     0.     KFX-aktier:  Kurs fredag kl. 15.30     +/- Novo-Nordisk .........   618      + 8 Den Danske Bank ........ 578      - 9 Tele Danmark ........... 335      - 4 Danisco ................ 390      + 4 D/S 1912 ..........  186.000   +2.000 D/S Svendborg .....  268.500   +3.500 Sophus Berendsen ......  870      - 8 Unidanmark ............  338      + 3 Carlsberg .............  396   0 BG Bank ................ 290      - 9.
- Stig Ørskov Pedersen (+45) 33 96 96 59.
(c) Reuters Limited 1997.
