NATBANK FASTHOLDER LÅNEBEHOV I 1997 PÅ 70 MIA KR.

KØBENHAVN, 2 januar (Reuter) - Nationalbankens
månedsfordeling over statens betalinger viser torsdag, at
bruttokassesaldoen ekskl. udenlandske afdrag for 1997
opgøres til 69.905 mio. kr. Det svarer principielt til,
hvad Nationalbanken brutto skal udstede af statspapirer i
danske kroner for at finansiere statens indenlandske
lånebehov. Det er helt i overensstemmelse med
Finansministeriets seneste Budgetoversigt, udsendt i
december.
Statens samlede finansieringsbehov, hvor alle
udenlandske afdrag er inkluderet, udgør 92.347 mio. kr.
Af statens indenlandske lånebehov på 69,9 mia. kr. er
4,6 mia. kr. underskud på de samlede offentlige finanser
mens de resterende 65,3 mia. kr. er afdrag på
statsgældsbeviser og statsobligationer i 1997.
Det samlede indenlandske lånebehov forventes at udgøre
godt 98 mia. kr. i 1996, hvoraf ca. 76 mia. kr. er afdrag
på den indenlandske statsgæld, fremgår det af den seneste
Budgetoversigt.
Nedenfor følger fordelingen af bruttokassesaldoen
ekskl. udenlandske afdrag på de enkelte måneder.
Mia. kr.  1997
Januar    -3,9     Juli -13,9 Februar    1,4     August     -9,7 Marts     -5,9     September -14,3 April    -22,1     Oktober   -22,5 Maj  20,7     November   28,4 Juni     -17,0     December  -11,0.
(c) Reuters Limited 1997.
