Codan falder efter skuffende regnskab - dealer.

KØBENHAVN, 7 august (Reuter) - Codan-aktierne falder torsdag formiddag efter offentliggørelsen af koncernens halvårsregnskab, og det skyldes ifølge en dealer, at resultatet ikke levede op til forventningerne.
- Det generelle konsensus i markedet var et noget større overskud. Det er det, den falder på, siger dealeren, der samtidig henviser til, at det sker i et marked med meget lav omsætning.
Aktien lå på et tidspunkt til et fald på knap fem pct., men er senest handlet i kurs 1000, hvilket er knap tre pct. under onsdagens lukkeniveau.
(c) Reuters Limited 1997.
