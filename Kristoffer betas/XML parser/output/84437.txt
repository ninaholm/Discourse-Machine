Tilsyn ændrer prasis for noterede selskaber.

KØBENHAVN, 4 juni (Reuter) - Finanstilsynet ændrer nu sin praksis over for børsnoterede pengeinstitutter og forsikringsselskaber. Det sker på baggrund af anbefalinger fra advokat, dr.jur. Jan Schans Christensen.
- Vi har til hensigt at følge de anbefalinger, som Schans Christensen har givet os, sagde Finanstilsynets direktør, Henrik Bjerre-Nielsen, på et pressemøde i forbindelse med offentliggørelsen af tilsynets årsberetning onsdag.
Det nye i tilsynets praksis er først og fremmest, at Finanstilsynet vil gøre børsnoterede selskaber opmærksom på deres oplysningsforpligtelser, hvis tilsynet bliver bekendt med oplysninger, der kan kræve offentliggørelse af en fondsbørsmeddelelse.
(c) Reuters Limited 1997.
