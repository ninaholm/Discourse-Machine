Rieber overrasket over Icopals Phønix-entre - dir.

KØBENHAVN, 28 februar (Reuter) - Rieber &amp; Søn er overrasket over den seneste udvikling i dramaet om Phønix Contractors, hvor Icopal fredag meddelte, at selskabet overvejer at fremsætte et købstilbud.
- Det er en overraskelse, og vi har jo heller ikke sagt, at løbet var kørt. Men nu får vi se, hvad der sker, siger koncerndirektør i Rieber &amp; Søn, Olav Daviknes, til Reuters Finans. Han vil afvente et eventuelt købstilbud fra Icopal, før han vil udtale sig mere konkret.
Rieber &amp; Søn har fremlagt det højeste tilbud på Phønix på 820 mio. kr. eller 12 mio. kr. højere end den anden bejler, Superfos, der dog torsdag meddelte, at selskabet ikke vil forhøje sit tilbud. Det fik bestyrelsen for Phønix til at anbefale aktionærerne i Phønix at sælge til nordmændene.
(c) Reuters Limited 1997.
