Presserunde - Finans/Økonomi fredag 13 juni.

Reuters står ikke inde for avisartiklernes nøjagtighed 1) Hullerne i de kommunale budgetter for næste år er så store, at kommunerne nu overvejer at nægte at indgå en aftale med regeringen, hvis ikke der kommer flere penge på bordet end sidste år på samme tid. (Politiken side 8, Det Fri Aktuelt side 6)
2) Skatteminister Carsten Koch (S) vil skærpe kontrollen med de multinationale virksomheder. Han har derfor oprettet en særlig kontrol-enhed i Told &amp; Skat, som gennemgår deres regnskaber. (Det Fri Aktuelt side 7)
3) København sænker ejendomsbeskatningen for virksomheder med en sjettedel i løbet af tre år. Det siger overborgmester Jens Kramer Mikkelsen, der har sat erhvervspolitikken øverst på dagsordenen. En Børsen-analyse viser samtidig, at København har alle forudsætningerne for at sætte gang i erhvervslivet. (Børsen side 1, 13, 14 og 15)
4) Nykredits bestyrelse sagde i går nej til koncernchef, Mogens Munk Rasmussens planer om en stor finansalliance med BG Bank. Ved middagstid i dag vil bruddet blive offentliggjort. (Jyllands-Posten E&amp;Ø s. 1+2)
(Presserunden er udarbejdet af Finansinformation).
(c) Reuters Limited 1997.
