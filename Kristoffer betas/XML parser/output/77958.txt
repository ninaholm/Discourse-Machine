TELE DK BEHOLDER DEL AF STATENS UDLANDSTELEFONI.

KØBENHAVN, 29 november (Reuter) - Tele Danmark beholder håndteringen af statens udlandstelefoni gennem Centraladministrationens Fælles Telefonsystem, fremgår det af en pressemeddelelse fra Slots-og Ejendomsstyrelsen.
Tele Danmark har dog været nødt til at give en rabat udover det normale for at udkonkurrere de tre andre bydende teleselskaber.
- Centraladministrationens Fælles Telefonsystem har hidtil haft udlandsopkald svarende til et beløb på 4,5-5,0 mio. kr. om året. - telefontrafik af et omfand der i forvejen udløst en rabat på 20-25 pct. hos Tele Danmark (Telebonus). Med den nye aftale har telefonsystemet opnået yderligere rabat på samtalerne, skriver styrelsen.
Der er ifølge meddelsen tale om en fordobling af den nuværende rabat.
Udlandssamtalerne, der ikke omfatter statens samlede udlandstelefoni, blev udbudt i EU-licitation i august.
Driftschef i Slots-og Ejendomsstyrelsen, Gerner Jessen, oplyser, at indlandstelefonien senere vil blive sendt i udbud - sandsynligvis i 1997. (/uha).
(c) Reuters Limited 1996.
