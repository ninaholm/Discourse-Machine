ABI til møde med Jelved om frynsegoder - ABI.

KØBENHAVN, 11 april (Reuter) - Active Bolig Invest, ABI, der blandt andet investerer i ferieejendomme, skal nu mødes med økonomiminister Marianne Jelved (R) og diskutere den skat på frynsegoder, som økonoministeren har bebudet. Skatten skal pålægges de frynsegoder, virksomhederne giver deres aktionærer. Det frygter ABI kan ramme selskabets aktionærer, der har brugsret til ABI&apos;s egne ferielejligheder.
- Der er aftalt møde mellem økonomiministeriet og ledelsen i ABI for en afklaring af lovforslagets betydning for ABI, oplyser selskabet fredag,
ABI noterer, at de hidtidige aktionærer, der har investeret for private pensionsmidler, ikke rammes af økonomiministerens bebudede lovforslag om frynsegodebeskatningen. Det er nye aktionærer, der frygtes at få problemer.
ABI oplyser i øvrigt, at selskabets sonderinger for salg af aktier i udlandet forløber positvt.
- Der føres i øjeblikket drøftelser om et samarbejde med en større udenlandsk finanskoncern, og selskabet forventer, at disse drøftelser vil kunne afsluttes med et positivt resultat inden udgangen af 1997, skriver ABI.
ABI-aktien faldt fredag syv pct. til kurs 121.
- Stig Ørskov Pedersen (+45) 33 96 96 59.
(c) Reuters Limited 1997.
