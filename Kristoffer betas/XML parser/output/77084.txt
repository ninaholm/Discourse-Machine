BG BANK ÅBNER NY HØJRENTEKONTO OG NYE BOLIGLÅN.

KØBENHAVN, 24 oktober (Reuter) - BG Bank følger nu i Unibank og Den Danske Banks spor, og tilbyder sine kunder en ny højrentekonto, fremgår det af en pressemeddelelse fra landets tredjestørste pengeinstitut.
BG Bank tilbyder fra i dag sine kunder fire pct. i rente på en højrentekonto under forudsætning af, at et indskud på mellem 25.000-500.000 kr. bindes i 18 måneder. Derudover hæver banken renten på kontant pensionsopsparing omfattende kapitalpensionkonti, ratepensionskonti, indekskonto og selvpensionskonti.
Endvidere introducerer BG Bank to nye variabelt forrentede boliglån - både som afdragsfrie lån og som annuitetslån, fremgår det af meddelelsen.
Den Danske Bank og Unibank introducerede begge i begyndelsen af oktober højrentekonti. (/eep).
(c) Reuters Limited 1996.
