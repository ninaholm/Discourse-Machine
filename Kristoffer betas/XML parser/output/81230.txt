Danske aktier ventes stige efter USA-fremgang.

KØBENHAVN, 10 marts (Reuter) - En fremgang i det amerikanske Dow Jones indeks på 0,8 pct. og et pænt rentefald efter fredagens amerikanske bekæftigelsestal for februar gav mandag morgen løfter om fremgang på det danske aktiemarked, hvor KFX-indekset fredag faldt 0,2 pct. til 158,14. En lidt svagere USD - nu under 1,71 DEM for 1 USD lægger kun en svag dæmper på et optimistisk marked.
- En stigning på 1/2 pct. i KFX-indekset fra markedsstart burde være muligt, og det kan ikke afvises, at KFX-indekset går over 160 i løbet af ugen, siger en handler.
Mandagens kalender er uden store begivenheder på regnskabs-og nøgletalsfronten. Eneste planlagte regnskab kommer fra Kansas. Regnskabsoffentliggørelserne tager til gengæld fart i løbet af ugen, hvor der blandt andet ventes regnskaber fra Novo Nordisk, Rentokil og ØK. Traditionen tro ventes der op til regnskaberne øget aktivitet i papirerne. Novo faldt fredag i New York en kr. til 678.
Igen mandag kan SAS tiltrække sig negativ opmærksomhed som fredag, hvor det efter en artikel i Børsens Nyhedsmagasin om tab af markedsandele blev til et fald på 1,50 kr. til kurs 75,50.
Mandagens påvirkning kommer fra samarbejdspartneren Lufthansa, der melder om et fald i overskuddet i 1996 på trods af en passagervækst på 1,7 pct.
Som i New York fredag, ventes der også i København øget fokus på de finansielle aktier. Faldende renter ventes som vanligt at løfte interessen, men samtidig synes interessen for eksempelvis Unidanmark-aktien tiltagende. En markedsdeltager referer ligeledes til en købsanbefaling på aktien.
Tele Danmark sluttede i New York 4 kr. højere i kurs 359, mens ISS steg 3 kr. til kurs 183.
KFX-aktier:  Kurs fredag     kl. 15.30     +/- Novo-Nordisk .........   679      - 5 Den Danske Bank ........ 598      - 2 Tele Danmark ........... 355      + 1 Danisco ................ 403      - 1 D/S 1912 .......... 188.000  - 1.000 D/S Svendborg ..... 265.000  - 3.000 Sophus Berendsen ...... 870      - 8 Unidanmark ............ 358      + 8 Carlsberg ............. 403      - 3 BG Bank ................ 292      + 1. KFX-aktier:  Kurs  fredag    kl. 15.30     +/- FLS ................... 845      - 5 Københavns Lufthavne ... 700     + 15 Coloplast ............. 470   0 ISS ................... 180   0 Superfos ............... 790      - 6 Jyske Bank ............. 531      - 2 GN Store Nord .......... 690   0 Chr. Hansen ........... 845   0 Radiometer ............ 405      - 5 SAS Danmark ............. 75,50   - 1,50.
Ved dobbeltklik på følgende koder kan oplysninger om den seneste udvikling på det danske aktiemarked ses: (.KFX) - KFX Indekset (.PG.CO) - Top 10 stigninger i procent (.PL.CO) - Top 10 tabere i procent (.AD.CO) - Markedsoverblik inkl. volumen i stk. (KFXc1) - KFX februar futuren (0#TOP.CO)-KFX-aktier seneste kursudvikling (.AV.CO) - Top 10 efter styk-volumen (.AT.CO) - Top 10 efter kursbevægelser
- Stig Ørskov Pedersen (+45) 33 96 96 59.
(c) Reuters Limited 1997.
