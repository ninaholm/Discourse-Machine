Atter aktivitet i aktiemarkedet sent fredag.

KØBENHAVN, 2 maj (Reuter) - Aktiviteten vendte tilbage til aktiemarkedet fredag med pæne stigninger til de fleste KFX-aktier.
Samlet steg KFX-indekset med 0,69 point til 156,85.
- De amerikanske tal har været gode den seneste tid, og den udenlandske interesse er stor, især for Den Danske Bank, lyder handlerens forklaring på, hvorfor bankens aktie steg med 11 kr til 585.
Også Coloplast er genstand for udenlandsk interesse i øjeblikket, siger handleren. Aktien steg fredag med 16 kr. til 480.
(c) Reuters Limited 1997.
