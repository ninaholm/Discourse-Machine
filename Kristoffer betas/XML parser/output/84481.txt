Sydbank har solgt ud af egenbeholdning - Sydbank.

KØBENHAVN, 6 juni (Reuter) - Sydbank har solgt ud af sin beholdning af egne aktier, så banken nu kun er i besiddelse af en pct. af bankens aktiekapital, fremgår det af en meddelelse fredag.
- Banken har siden marts fået 3.500 nye aktionærer, så det samlede aktionærantal nu udgør 83.000, skriver Sydbank.
I forbindelse med Topdanmarks salg af aktier i Sydbank i marts 1997 købte banken egne aktier svarende til fem pct. af aktiekapitalen. Det er de aktier, der nu er solgt til småaktionærer, men en del af aktierne er også afsat via Merrill Lynch til udenlandske investorer, fremgår det.
- Ole Mikkelsen (+45) 33 96 96 54.
(c) Reuters Limited 1997.
