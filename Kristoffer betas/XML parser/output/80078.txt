AKTIER KAN FALDE LIDT YDERLIGERE ONSDAG.

KØBENHAVN, 11 februar (Reuter) - Korrektionen i de danske aktier er ikke til ende endnu, selvom KFX-indekset tirsdag faldt med et point til 151,47. Det vurderer en dealer.
- Jeg tror, vi vil bevæge os sidelæns eller lidt ned i morgen, også selvom Dow Jones stiger moderat, siger han.
Tirsdag kort efter det amerikanske marked åbnede er der dog ikke meget, der tyder på, at Dow Jones vil falde. Det amerikanske indeks lå ved 16-tiden knap 19 point oppe i 6825,02.
(c) Reuters Limited 1997.
