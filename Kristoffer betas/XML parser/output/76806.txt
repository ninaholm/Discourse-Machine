DANSKE OBLIGATIONER FALDT TILBAGE PÅ US-JOBTAL.

KØBENHAVN, 10 oktober (Reuter) - De danske obligationer faldt torsdag eftermiddag tilbage sammen med USA og Tyskland efter offentliggørelsen af amerikanske jobtal, der viste tegn på en højere aktivitet i USA end umiddelbart forventet og håbet.
Statens benchmark 8 pct. 2006 handles i eftermarkedet til kurs 108,16 mod 108,53 ved middagstid og 108,36 i formarkedet. Den 10-årige rente er 6,78 pct. - 77 bp højere end den tilsvarende tyske.
- Markedet har været præget af spekulative investorer, men omsætningen har været høj, siger en obligationsdealer.
(c) Reuters Limited 1996.
