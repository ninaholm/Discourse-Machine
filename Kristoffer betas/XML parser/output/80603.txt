FÆRRE MEDARBEJDERE GAV OMKOSTNINGSFALD I 96 - BG.

KØBENHAVN, 24 februar (Reuter) - BG Banks regnskabs for 1996 viser en reduktion i de samlede omkostninger på 95 mio. kr. til 4.369 mio. kr., hvoraf lønudgifter tegner sig for en besparelse på 185 mio. kr. fremgår det mandag af bankens årsregnskab.
- Besparelsen kan især henføres til en reduktion af bankens medarbejdere på 606 heltidsansatte, skriver ledelsen.
I denne reduktion indgår 259 medarbejdere, som overgik til SDC i forbindelse med overflytningen af den tidligere GiroBanks edb-aktiviteter.
- Denne overflytning samt forøgede udviklingsomkostninger forklarer stigningen under &quot;Øvrige administrationsudgifter&quot; og &quot;Andre driftsudgifter&quot; på ialt 160 mio. kr., skriver BG Bank.
De i forbindelse med fusionen foretagne hensættelser til fusionsomkostninger på 500 mio. kr. er forbrugt og disponeret ved udgangen af 1996, hedder det videre.
BG Bank kom ud af regnskabsåret 1996 med et ordinært før skat på 1.938 mio. kr. mod 1.885 mio. kr. året før.
- Jørn Nurkka (+45) 33 96 96 55.
(c) Reuters Limited 1997.
