MAERSK AIR KLAR MED STOCKHOLM-UDSPIL I NÆSTE UGE.

KØBENHAVN, 24 januar (Reuter) - Maersk Air, der er fuldt ejet af A.P. Møller Gruppen, vil mod slutningen af næste uge meddele, hvorvidt luftfartsselskabet vil gå ind på ruten mellem København og Stockholm. Det siger informationschef i Maersk Air, Marita Pedersen til Reuters Finans fredag.
- Vi har besluttet, at vi mod slutningen af næste uge vil meddele, hvorvidt vi starter på ruten, siger Marita Pedersen.
Maersk Air har ifølge oplysninger i dagspressen søgt om tilladelse til otte daglige afgange mellem de to nordiske hovedstæder i sommerfartplanen, der starter den 1. april.
Koncerndirektør i SAS, Vagn Sørensen har til Reuters Finans udtalt, at Maersk Air&apos;s intentioner om at flyve på ruten mellem København og Stockholm langt fra er kommet som nogen bombe, og at SAS er forberedt på den nye konkurrence.
- Vi føler, at det er lykkedes ganske pænt at møde konkurrencen fra Braathens SAFE på Oslo-Stockholm ruten, og vi vil overføre nogle af vores erfaringer til København-Stockhom, sagde Vagn Sørensen i slutningen af november, da Maersk Air&apos;s planer blev kendt. (/slj).
(c) Reuters Limited 1997.
