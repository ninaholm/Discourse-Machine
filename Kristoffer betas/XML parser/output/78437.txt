INGEN KOMPENSATION TIL BLA MOLS-LINIEN - TRØJBORG.

KØBENHAVN, 18 december (Reuter) - Trafikminister Jan Trøjborg afviser, at nedsættelse af biltakster på den faste Storebæltsforbindelse kan betyde, at rederierne får kompensation for tabt fortjeneste.
- Jeg ved ikke, om de (Mols-Linien, red.) taber noget, men der kan ikke blive tale om kompensation. Der kommer en vis konkurrence fra Storebæltsforbindelsen, og det er en god ting, sagde Jan Trøjborg efter et samråd i Folketingets trafikudvalg onsdag.
Han kan ikke forestille sig, at nedsættelsen af taksterne giver problemer i forhold til EU&apos;s konkurrenceregler.
- Det sker et vist konkurrencepres. Danskerne får billigere overfart, og det betyder, at rederierne også presses til at sætte priserne ned. Det er i og for sig en god ting, sagde Jan Trøborg, der mener, at lavere transportpriser vil give endnu mere beskæftigelse.
- Er der noget, som giver arbejdspladser i Danmark, er det faldende transportomkostninger. Dette er kanon-godt for beskæftigelsen i Danmark, sagde trafikministeren.
Konkurrencerådet besluttede mandag, at nedsættelsen af taksterne med yderligere 20 pct., når broen åbner, ikke påfører bilfærgerne konkurrenceforvridning. (/cd).
(c) Reuters Limited 1996.
