VK ÆNDRINGSFORSLAG TIL FL97 EJ SYMPATISKE - NYRUP.

KØBENHAVN, 17 december (Reuter) - Statsminister Poul Nyrup Rasmussen er stærkt kritisk overfor Venstre og de konservatives fælles ændringsforslag til næste års finanslov, fremgik det af udtalelser på det ugentlige pressemøde efter ministermødet.
- Det er ikke sympatisk. Det er heller ikke fornuftigt, og det er heller ikke det, som Danmark har brug for økonomisk, og så er det i øvrigt gratis demonstrationspolitik, sagde Poul Nyrup Rasmussen i sin kommentar til de to partiers ændringsforslag, der bliver diskuteret i Folketinget de kommende dage.
(c) Reuters Limited 1996.
