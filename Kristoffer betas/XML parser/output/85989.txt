PaineWebber maner til forsigtighed på rentemarked.

KØBENHAVN, 24 juli (Reuter) - Udviklingen på det danske arbejdsmarked vækker bekymring hos den amerikanske investeringsbank, PaineWebber, der anbefaler sine kunder at reducere sin risiko på det danske rentemarked ved at lægge sig i kortere papirer. Det fremgår af bankens seneste renteanalyse, udsendt torsdag.
PaineWebber ser begyndende flaskehalsproblemer i takt med, at ledigheden falder under otte pct., og regeringen ikke gør noget for at stramme adgangen til de omfattende arbejdsmarkedspolitiske foranstaltninger.
Men det er ikke sandsynligt, at det vil ske efter, at Centrum-Demokraterne er gået ud af regeringen, og de to venstrefløjspartier, SF og Enhedslisten indtager en mere dominerende rolle i udformningen af regeringens politik.
- Den største risiko for markedet er, at de to venstrefløjspartier udnytter deres gunstige position til at få indrømmelser og tvinge regeringen til at føre en løsere finanspolitik, end den aktuelle økonomiske situation kræver, skriver PaineWebber.
- Søren Linding Jakobsen (+45) 33 96 96 53.
(c) Reuters Limited 1997.
