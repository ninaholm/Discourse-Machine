LD øger andel i Elite, Aarhus Flydedok mindsker.

KØBENHAVN, 14 juli (Reuter) - Lønmodtagernes Dyrtidsfond (LD) ejer efter køb 57.119 stk. aktier eller nom. 5.711.900 kr. i Elite Shipping svarende til 6,11 pct. af aktiekapitalen. Det oplyser LD i en meddelelse til Fondsbørsen mandag.
I en anden meddelelse oplyser Aarhus Flydedok, at selskabet har solgt for nom. 5.869.000 kr. i Elite Shipping, og dermed nedbragt sin ejerandel til nom. 1.369.400 kr. aktier svarende til en ejerandel på 1,46 pct.
- Eva Elgaard Pedersen (+45) 33 96 96 57.
(c) Reuters Limited 1997.
