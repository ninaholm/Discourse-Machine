Valuta - USD svækket efter Greenspan kommentar.

KØBENHAVN, 6 december (Reuter) - Den amerikanske
dollar faldt tilbage over for den tyske D-mark i nattens
handel med næsten to pfennig, og D-markens styrkelse ramte
de fleste europæiske valutaer fredag formiddag.
Federal Reserves formand, Alan Greenspan, sagde
torsdag, at Federal Reserve må være opmærksom, når
&quot;irrationel optimisme&quot; på kapitalmarkederne truer
udviklingen i økonomien.
Markedsdeltagerne tog talen som tegn på, at Federal
Reserve opfatter det amerikanske kapitalmarked som
overophedet.
Dealere fortæller, at den europæiske handel er
afventende, og at man venter på åbningen af det
amerikanske marked, hvor et fald er ventet.
Dollaren har fredag formiddag stabiliseret sig
umiddelbart over 1,5400 D-mark.
Den tyske mark har benyttet sig af chancen til at
hente ind på en række randvalutaer.
Mod den svenske krone er D-marken styrket til 3,3980
efter at have været handlet i 3,3835 sv.kr. torsdag.
Den italienske lire er faldet tilbage til 999,90
DEM/ITL, mens den franske franc holder fast omkring 3,3800
DEM/FRF.
DEM/DKK  USD/DKK FRF/DKK USD/JPY USD/DEM
Fredag    11.17  3,8285   5,8980  1,1325  112,25  1,5400
Torsdag   14.54  3,8290   5,9570  1,1320  112,70  1,5555
(/clm).
(c) Reuters Limited 1996.
