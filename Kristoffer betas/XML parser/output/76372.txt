OBLIGATIONER ÅBNER EN TAK LAVERE MEN VENTES STIGE.

KØBENHAVN, 18 september (Reuter) - De danske obligationer er onsdag morgen åbnet en tak lavere i takt med, at de udenlandske rentemarkeder også er faldet lidt tilbage.
- Det starter lidt lavere, men vi forventer, at det vil køre lidt op her sidst på ugen. Vi er nok tæt på bunden nu, vurderer en obligationshandler.
Statens benchmark 8 pct. 2006 handles kort før kl. ni til kurs 105,88 og med en rente på 7,11 pct. Det er godt to promille lavere end tirsdag eftermiddag. Spændet til Tyskland er indsnævret et par bp til 93 bp.
[MORE].
