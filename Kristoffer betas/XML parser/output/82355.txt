Sanistål får top-rating af Mandag Morgen.

KØBENHAVN, 7 april (Reuter) - VVS-og stål-grossisten Sanistål får topkarakterer både for den økonomiske udvikling og informationsniveauet i årsregnskabet af ugebrevet Mandag Morgen.
- I Mandag Morgens virksomheds-ratingsystem får Sanistål således karakteren A for en top-performance, når det gælder stabil indtjening og vækst de seneste fem regnskabsår. Samtidig får selskabet B for et godt informationsniveau i det netop offentliggjorte regnskab, hvilket også på dette punkt plancerer koncernen blandt de bedste i dansk erhvervsliv, hedder det i artiklen.
Mandag Morgens karakterskala går fra A til E med A som bedste karakter.
I samme udgave af bladet er Kansas også blevet vurderet, og det selskab får også topkarakteren A for den økonomiske performance, mens der gives C for informationsniveauet.
- Efter de seneste to års massive virksomhedsopkøb er indtjeningen dog dykket så markant, at den fynske tekstilvirksomhed er meget tæt på at miste den gode placering, hedder det i artiklen om Kansas.
- Ole Mikkelsen (+45) 33 96 96 54.
(c) Reuters Limited 1997.
