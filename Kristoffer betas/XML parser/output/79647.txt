AKTIER MOD REKORD EFTER STIGNING I DOW OG NIKKEI.

KØBENHAVN, 31 januar (Reuter) - De danske aktier vil stige til ny rekord fredag efter aftenens og nattens stigning i både Dow Jones-indekset og det japanske Nikkei, vurderer en dealer.
- Vi skal en halv til trekvart pct. op i dag, siger dealeren.
I aftes lukkede KFX-indekset i 145,43 - 0,09 point under alle tiders rekord fra d. 16 januar.
Dermed er der lagt op til en ny rekord i dag, med afsæt i torsdagens stigning i Dow Jones på 83,12 point til 6823,85 og i Nikkei på 465,97 til 18330,01.
Blandt de papirer, som kan komme i fokus i dag, nævner dealeren Sophus B., Tele Danmark og Novo.
- Hvis strejkerne i Tele Danmark fortsætter, er jeg enig (med andre vurderinger i markedet, red.) i, at aktien kan falde lidt tilbage i dag, siger han.
Tele Danmark lå efter lukketid i aftes i New York i 367 omregnet, mens aktien herhjemme lukkede i 364 torsdag eftermiddag.
Novo Nordisk lå i new York omregnet i 570 kr. ved lukketid.
I Wall Street var blue-chip aktierne igen i fokus, da de genvandt en del af den værdi, de har tabt efter profit-salg tidligere på måneden.
Centralbank-chef Greenspan gav i aftes et hint om, at centralbanken overvejer at hæve renterne på sit møde i næste uge. Men analytikere siger til Reuters, at de ikke tror, justeringen vil ske i næste uge, selvom de ikke tvivler på, at centralbank-cheferne sidder med fingeren på knappen.
Holder Fed-cheferne fingrene i ro, er vejen ryddet for fortsatte stigninger i den nærmeste tid.
KFX-aktier: Kurs torsdag kl. 15.30 +/-Novo-Nordisk ......... 561 +3 Den Danske Bank ........ 504 +6 Tele Danmark ........... 364 +10 Danisco ................ 361 +1 D/S 1912 .......... 176.000 +1500 D/S Svendborg ..... 254.000 -1000 Sophus Berendsen ...... 848 +19 Unidanmark ............ 332 -1 Carlsberg ............. 387 0 BG Bank ................ 286 -2.
KFX-aktier:  Kurs torsdag  kl. 16.30  +/- FLS ................... 840  -1 Københavns Lufthavne ... 674  -6 Coloplast ............. 459  -1 ISS ................... 150  -1 Superfos ............... 785      +15 Jyske Bank ............. 477  +4 GN Store Nord .......... 665      +17 Chr. Hansen ........... 800   0 Radiometer ............ 365   0 SAS Danmark ............. 80,00     0.
Ved dobbeltklik på følgende koder kan oplysninger
om den seneste udvikling på det danske aktiemarked ses:
(.KFX)    - KFX Indekset
(.PG.CO)  - Top 10 stigninger i procent
(.PL.CO)  - Top 10 tabere i procent
(.AD.CO)  - Markedsoverblik inkl. volumen i stk.
(KFXc1)   - KFX februar futuren
(0#TOP.CO)- KFX-aktier seneste kursudvikling
(.AV.CO)  - Top 10 efter styk-volumen
(.AT.CO)  - Top 10 efter kursbevægelser
(/mbp).
(c) Reuters Limited 1997.
