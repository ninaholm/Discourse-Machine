VEST-WOOD FASTHOLDER RESULTATPROGNOSE EX EMISSION.

KØBENHAVN, 22 november (Reuter) - Dørproducenten Vest-Wood fastholder sine forventninger til regnskabsåret 1996/97, når der korrigeres for effekten af den foreslåede kapitalforhøjelse. Det skriver Vest-Wood i en meddelelse til Fondsbørsen fredag på baggrund af den ordinære generalforsamling.
- Det er fortsat ledelsens vurdering, at omsætningen for 1996/97 vil udgøre ca. 700 mio. kr. og resultat før skat vil udgøre ca. 60-70 mio. kr. ekskl. nærværende kapitalforhøjelse, skriver Vest-Wood.
Fredag vil bestyrelsen fremlægge forslag om en udvidelse af aktiekapitalen på nom. fire mio. kr. for at styrke kapitalgrundlaget for yderligere ekspansion.
(c) Reuters Limited 1996.
