Novo Nordisks Health Care-salg steg 12 pct i 1996.

KØBENHAVN, 12 marts (Reuter) - Novo Nordisks salg af Health Care-produkter steg i 1996 med 12 pct. til 11,1 mia. kr. fra 9,9 mia. kr., skriver Novo Nordisk i sin regnskabmeddelelse for 1996.
- Salgsstigningen kan alene tilskrives stigninger i de afsatte mængder og et forbedret produktmix, især indenfor Diabetes Care-produkter. Her viste især Japan fremgang, skriver medicinal-koncernen.
Diabetes Care-salget, der udgør hovedparten af Health Care-området, steg med 15 pct. til 7,8 mia. kr. i 1996, skriver Novo.
- Salgsstigningen skyldes et øget salg af Penfill til NovoPen samt engangspennen NovoLet, navnlig i USA og Japan, hedder det i regnskabsmeddelelsen.
Blandt de øvrige områder indenfor Health Care steg Women&apos;s Health Care-salget med 12 pct. til 930 mio. kr.
Salget af Growth Disorders faldt en pct. til 1,5 mia. kr., mens salget af andre Health Care-produkter steg to pct. til 892 mio. kr.
- Morten Bonde Pedersen (+45) 33 96 96 51.
(c) Reuters Limited 1997.
