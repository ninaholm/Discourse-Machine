KØBSTILBUD TIL VICTORS MINDRETAL BORTFALDER.

KØBENHAVN, 29 november (Reuter) - Købstilbuddet til minoritetsaktionærerne i Victor International fra hovedaktionæren, Telemon Vastgoed B.V., er nu trukket tilbage, fordi ingen af minoritetsaktionærerne har reageret på tilbuddet, oplyser Victor International.
Tilbudsperioden udløb den 28. november, og på det tidspunkt var der ikke kommet nogle henvendelser, fremgår det af en meddelelse til Fondsbørsen fredag.
Det hollandske Telemon Vastgoed ejer 98,44 pct. af aktiekapitalen i Victor International, der tidligere hed AktieFerie.
Victor International har tidligere meddelt, at selskabet vil øge sine investeringer i ferie-og fritidssektoren. (/olm).
(c) Reuters Limited 1996.
