RÅOLIE FALDER LIDT PÅ IPE PGA PROFITTAGNING.

LONDON, 26 september (Reuter) - Priserne på råolie ligger efter de første handler på IPE i London torsdag svagt lavere. Ifølge oliehandlere skyldes det en mild gevinsthjemtagning, men det vurderes stadig, at olien har potentiale til at stige yderligere.
Specielt fordi rapporter viser, at lagrene af fyringsolie og diesel er lave i øjeblikket på begge sider af Atlanten.
En tønde råolie med lastning til november koster efter en lille times handel 23,12 US-dollar mod en slutpris onsdag på 23,20 US-dollar. (/Reuter/eep).
(c) Reuters Limited 1996.
