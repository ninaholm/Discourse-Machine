Industriens omsætning steg 5 pct i 4 kvt 96 - DS.

KØBENHAVN, 10 marts (Reuter) - Den foreløbige opgørelse af industriens samlede omsætning i 4. kvartal 1996 beløb sig til 106 mia. kr. mod 101 mia. kr. i 4. kvartal 1995, oplyser Danmarks Statistik mandag.
Omsætningen i transportmiddelindustrien er steget med 22 pct., og i elektronikindustrien er der en stigning på 16 pct.
I papir-og grafiskindustri har der været et fald på seks pct., og i tekstil-, beklædnings-og læderindustrien et fald på to pct.
For året 1996 viser den foreløbige opgørelse af industriens omsætning 406 mia. kr. mod 397 mia. kr. i 1995, svarende til en stigning på to pct.
På årsbasis er omsætningen i mineralolieindustrien steget 33 pct. transportmiddelindustrien er steget med 12 pct., og i elektronikindustrien er der en stigning på 10 pct.
Tekstil-, beklædnings-og læderindustrien har derimod haft et fald på fem pct.
- Per Bech Thomsen (+45) 33 96 96 56.
(c) Reuters Limited 1997.
