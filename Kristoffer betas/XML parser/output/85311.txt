John Skov Hansen ny adm dir for Lindø-værftet.

KØBENHAVN, 1 juli (Reuter) - John Skov Hansen er med virkning fra den 1. oktober 1997 udnævnt til ny adm. direktør for Odense Staalskibsværft, Lindø-værftet, der er ejet af A. P. Møller Gruppen. Han afløser skibsreder Kurt Andersen, der træder ind i værftets bestyrelse. Det fremgår af værftets nyhedsbrev tirsdag.
Peter Tang-Jensen bliver meddirektør, mens Frank Gad, som er adm. direktør for værftets datterselskab, Mærsk Container Industri, bevarer sine funktioner i værftets direktion, herunder ansvar for flere datterselskaber.
Kurt Andersens øvrige funktioner og ansvarsområder som partner i firmaet A. P. Møller forbliver uændrede.
- Søren Linding Jakobsen (+45) 33 96 96 53.
(c) Reuters Limited 1997.
