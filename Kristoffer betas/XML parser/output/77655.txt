NI-MÅNEDERS RESULTAT I SAS FALDT 41 PCT.

KØBENHAVN, 19 november (Reuter) - SAS Gruppen kom ud af de første ni måneder af 1996 med et resultat, der er godt 40 pct. dårligere end i den samme periode sidste år, fremgang det af regnskabet, som koncernen offentliggjorde tirsdag.
- Resultatudviklingen i 1996 har ikke været tilfredsstillende på grund af stagnerende trafikindtægter og en utilfredsstillende omkostningsstigningen inden for virksomheden, hedder det i regnskabsmeddelelsen, der afslørede et resultat før skat på 1.257 mio. SEK mod 2.145 mio. SEK i den tilsvarende periode sidste år.
Driftsresultet faldt med 753 mio. SEK til 259 mio. SEK, og det begrunder selskabet med udviklingen i valutakurserne, produktionsstigninger, satsningerne på service og produktkvalitet samt højere brændstofpriser.
Resultatet er faldet trods stigende antal passagerer fremgår det.
- Sammenlignet med sidste år steg passagertrafikken med fem pct. Trafiktilvæksten på intraskandinaviske og internationale ruter steg mellem seks og ni pct. Trafikken på norsk inderigs steg med ni pct. Dansk og svensk indenrigstrafik faldt to pct., hedder det i regnskabet.
(c) Reuters Limited 1996.
