Valutabeholdning faldt 2 mia kr i nov - Unibank.

KØBENHAVN, 1 december (Reuter) - Nationalbankens beholdning af valuta er faldet med to mia. kr. til ca. 87 mia. kr. i november mod 88,7 mia. kr. i oktober. Det vurderer Unibank Markets i sin ugentlige pengemarkedsprognose.
- Nationalbanken har ikke i den forløbne måned haft større behov for at påvirke kursen på danske kroner, mens der har været budgetteret statslige udenlandske forpligtelser for en-to mia. kr. Vi venter derfor en valutabeholdning omkring de 87 mia. kr., skriver Unibank Markets.
Nationalbankens valutastilling offentliggøres tirsdag den 3. december kl. 16.00. (/slj).
(c) Reuters Limited 1996.
