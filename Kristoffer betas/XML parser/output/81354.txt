Novo-aktie op, 1996-tal bedre end ventet - dealer.

KØBENHAVN, 12 marts (Reuter) - Novo Nordisk aktie er steget en kende efter, at koncernen kort efter middag offentliggjorde regnskab for 1996. Lige inden 1996-tallene blev fremlagt lå Novo-aktien i kurs 685. Efter regnskabet steg aktien hurtigt til kurs 704, men er siden faldet en anelse tilbage.
Kort før kl. 13 bydes aktien i intervallet 694-698 kr.
- Det var et meget pænt regnskab, der lå en anelse over det ventede. Specielt udbytte-stigningen har overrasket, siger en aktiehandler.
(c) Reuters Limited 1997.
