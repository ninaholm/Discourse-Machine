Økonomer ser lavere vækst i engrospriser i april.

KØBENHAVN, 23 maj (Reuter) - Seks økonomer venter, at årsstigningstakten for de danske engrospriser falder i april. Det fremgår af et Reuters-rundspørge.
Økonomerne venter i gennemsnit en årlig stigning på 1,1 pct. mod en stigning på 1,2 pct. i marts. I forhold til marts ventes engrospriserne at stige med 0,3 pct. efter en stigning på 0,1 pct. fra februar til marts.
- Den årlige stigningstakt holdes primært nede af fortsat lave brændstofpriser, vurderer økonom Jesper Nielsen fra Unibank.
Økonomernes skøn dækker over en spredning på årsstigningstakten fra 1,0 pct. til 1,3 pct., mens intervallet for månedsstigningstakten hedder 0,2 pct. - 0,5 pct.
Engros-og råvarepriserne for april offentliggøres mandag den 26. maj af Danmarks Statistik.
- Stig Ørskov Pedersen (+45) 33 96 96 59.
(c) Reuters Limited 1997.
