DANSK ØKONOMI I ET MINEFELT - KONSERVATIVE.

KØBENHAVN, 17 december (Reuter) - Dansk økonomi ser ganske pæn ud på overfladen, men den befinder i realiteten i et sandt minefelt af alvorlige problemer, mener Det Konservative Folkeparti.
- Det er især skuffende, at regeringen fortsat sidder vismændenes alvorlige advarsler overhørig, siger den konservative finansordfører, Pia Christmas-Møller, i en kommentar til Budgetoversigt 4, som regeringen offentliggjorde tirsdag.
Hun mener, at regeringen bør tage sig sammen og gennemføre nødvendige strukturreformer på arbejdsmarkedet.
- Ligeledes er det helt afgørende at holde igen ved overenskomstforhandlingerne, så lønudviklingen ikke løber løbsk, siger Pia Christmas-Møller.
Hun mener, at forbedringen af de offentlige finanser først og fremmest skyldes skattestigninger i kommuner og amter samt engangsindtægter. (/olm).
(c) Reuters Limited 1996.
