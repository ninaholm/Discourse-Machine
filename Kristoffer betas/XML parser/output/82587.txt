Stor indtjeningsfremgang ventes hos GN St Nord - BG.

KØBENHAVN, 14 april (Reuter) - Der kan ventes en stor fremgang i indtjeningen hos GN Store Nord i de kommende år. Blandt andet som følge af mulighederne hos Sonofon, som GN Store Nord er storaktionær i. Det mener analytikere hos BG Bank, fremgår det af Investering, som banken udgiver.
- Vi ser i de kommende år en meget stor indtjeningsfremgang i GN Store Nord, der har udviklet sig fra et lidt støvet industrikonglomerat til et moderne tele-og industrivirksomhed, hedder det i vurderingen.
Analytikerne påpeger, at selskabets tidligere meget store likvide formue har fået lov til at komme ud og arbejde aktivt gennem de meget store investeringer, der er foretaget de senere år.
- Vi fastholder derfor vores købsanbefaling, hedder det i artiklen.
Det ventes, at GN Store Nords industriselskaber vil få en fremgang på 27 mio. kr. på den primære drift i 1997, mens omsætningen i koncernen ventes at stige til 3.190 mio. kr. i 1997 fra 2.722 mio. kr. i 1996.
(c) Reuters Limited 1997.
