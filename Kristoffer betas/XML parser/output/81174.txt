Danmark modtog 0,6 mia i rente, udbytte mv i jan.

KØBENHAVN, 7 marts (Reuter) - Betalingsbalancens løbende poster eksklusive vare-og tjenestebalancen samt søtransport viste i januar 1997 et plus på netto 0,6 mia. kr. mod plus 2,4 mia. kr. i januar 1996, oplyser Nationalbanken i Finansiel Månedsstatistik for januar.
Renteposten viste et minus på 0,9 mia. kr., mens der var en nettoindtægt fra udbytter på 0,2 mia. kr.
Bidraget fra EU blev i januar på netto 3,0 mia. kr., mens posten rejser viste et underskud på 0,8 mia. kr. De ensidige overførsler på betalingsbalancens løbende poster viste i januar et samlet minus på 0,9 mia. kr.
Betalingsbalancens løbende poster eksklusive handel med varer og tjenester samt søtransport har i årsperioden februar 1996-januar 1997 vist et underskud på 44,1 mia. kr. ifølge Nationalbankens opgørelse mod minus 36,2 mia. kr. i den foregående årsperiode.
- Søren Linding Jakobsen (+45) 33 96 96 53.
(c) Reuters Limited 1997.
