THEODOR EJENDOMSINVEST SKIFTER DIREKTØR.

KØBENHAVN, 8 januar (Reuter) - Theodor Ejendomsinvest har fra dags dato skiftet direktør Steffen Møller ud med Jan Andersen, oplyser selskabet i en fondsbørsmeddelelse.
- Direktør Steffen Møller (har, red.) på grund af påbegyndelse af andet arbejdet ... bedt bestyrelsen i Theodor Ejendomsinvest om at måtte fratræde sin stilling som direktør i selskabet og om at måtte udtræde af selskabets bestyrelse, hedder det.
Bestyrelsen har accepteret, at Steffen Møller løses fra kontrakten med det samme.
- Bestyrelsen har samtidig ansat direktør Jan Andersen som ny direktør i selskabet med virkning fra i dag. Bestyrelsen vil ved næste ordinære generalforsamling blive suppleret med et yderligere medlem, hedder det videre. (/uha).
(c) Reuters Limited 1997.
