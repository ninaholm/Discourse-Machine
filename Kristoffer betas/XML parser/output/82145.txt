Tankskibes indtjening faldt i sidste uge - Bassøe.

OSLO, 1 april (Reuter) - Fragtraterne for de store
olietankskibe faldt i sidste uge. Indtjeningen faldt
ligeledes, mens aktiviteten holdt sig stabil. Det fremgår
tirsdag af det norske skibsmæglerfirma Bassøe Shipbrokers
ugentlige rapport.
Således faldt fragtraten for de store olietankskibe
over 160.000 tons dødvægt (VLCC&apos;er) med 2,5 point til WS
55 point på standardstrækningen mellm Rotterdam og Den
Persiske Golf.
WS er et indeks, der angiver fragtrater uafhængigt af
skibenes størrelse og rute.
I Danmark er det først og fremmest rederiet A.P.
Møller , der har olietankskibe. Men
også D/S Norden er beskæftiget med sejlads af
råolie.
Bassøe rapporterer om følgende rate for en VLCC
(265-275.000 tons dødvægt) på strækningen Golfen -
Rotterdam (WS point):
28. marts  21.marts   14.marts   7.marts    28.feb
55    57,5  57,5  55     57,5
Dette rateniveau svarer til følgende indtjening for en
turbinetanker på ca. 265.000 tons dødvægt (bunkerspris i
parantes. Alle beløb i dollars):
28.mars     21.mars   14.mars    7.mars     28.feb
20.000 21.600    21.800     20.000     22.000  (95)   (97) (96)  (96)  (94)
For en moderne motortanker på 275.000 tons dødvægt
svarer rateniveauet til følgende indtjening (samme
forunsætning for bunkerspris). Turen er beregnet ud fra en
returrejse i ballast gennem Suez:
28.marts   21.marts   14.marts    7.marts   28.feb
28.250     30.150     30.200    28.250     30.400
(95)   (97) (96)  (96)  (94)
I 1995 var den gennemsnitlige VLCC-rate i henhold til
Bassøes ugerapport-indeks WS 50,61. Ud fra en
gennemsnitlig bunkerspris på 93,83 USD, giver denne
gennemsnitsrate en T/C-indtjening på 13.186 dollars per
dag for en turbinetanker. T/C henviser til prisen for at
leje et skib på tid.
I 1994 var den gennemsnitlige VLCC-rate WS 39,82.
Dette svarer til en gennemsnitsindtjening på T/C-basis på
8.210 dollars per dag, ved en bunkerspris på 81,19
dollars.
Per 28. marts var der ca. 0,4 mio. ton (en ULCC&apos;er)
ledig spottonnage i Den Persiske Golf, hvilket er uændret
fra sidste uge.
De næste 15 dage vil 1,5 mio. ton ledig spottonnage
ankomme til Den Persiske Golf fordelt på to ULCC&apos;er og tre
VLCC&apos;er. Dette er 0,2 mio. ton mindre end ugen før.
Der blev ikke rapporteret nogen skibe til skrotning i
sidste uge. Indtil videre er tre VLCC&apos;er solgt til skrot i
år.
I 1996 blev i alt 15 af de store tankskibe skrottet
mod 30 i 1995 og 40 i 1994, fremgår det af tidligere
Bassøe-rapporter.
-- Redaktionen (+45) 33 96 96 56.
(c) Reuters Limited 1997.
