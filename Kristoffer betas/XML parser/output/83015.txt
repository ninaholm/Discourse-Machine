Mindre pessimisme blandt vognmændene - DS.

KØBENHAVN, 24 april (Reuter) - Der er fortsat pessimisme med hensyn til det økonomiske resultat. 26 pct. af Danske Vognmænds medlemsvirksomheder forventer, at det økonomiske resultat for andet kvartal 1997 vil være dårligere end for samme kvartal året før, mens 52 pct. forudser, at resultatet bliver omtrent uændret. 22 pct. af vognmændene tror dog på et bedre resultat. Det oplyser Danmarks Statistik torsdag.
Nettotallet for den forventede udvikling i det økonomiske resultat er minus ni for andet kvartal 1997. Dette er noget bedre end for de forudgående kvartaler, hvor nettotallet for udviklingen for første kvartal 1997 og fjerde kvartal 1996 var hhv. minus 18 og minus 19.
(c) Reuters Limited 1997.
