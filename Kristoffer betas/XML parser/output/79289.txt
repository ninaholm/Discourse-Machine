SUPERFOS AFVISER FORTSAT AT KOMMENTERE PHØNIX.

KØBENHAVN, 22 januar (Reuter) - Superfos afviser onsdag fortsat at kommentere udviklingen i sagen om norske Rieber &amp; Søns købstilbud til Phønix Contractors, oplyser Gerhard Dall, der er informationschef i Superfos-koncernen.
- Vi har ingen kommentarer til det, siger Gerhard Dall til Reuters Finans.
Superfos har været nævnt som en mulig køber, da koncernen udfører opgaver på samme område som Phønix.
Phønix-bestyrelsen holdt møde tirsdag, hvor bestyrelsesformand Henry Petersen ifølge flere aviser antydede, at det norske tilbud på a-aktien var for lavt.
Rieber &amp; Søn sendte den 15. januar et købstilbud til alle aktionærer i Phønix via Fondsbørsen. Tilbudet lød på 650 kr. pr. a-aktie og 585 kr. for c-aktien. Det svarer ifølge Riber &amp; Søn til en overkurs på hhv. 36 pct. og 27 pct. i forhold til de ti sidste børsdage op til den 15 januar.
A-aktien lå onsdag middag i kurs 650, mens c-aktien blev handlet til 585 efter at have været oppe i 595 dagen efter købstilbuddet. (/mbp).
(c) Reuters Limited 1997.
