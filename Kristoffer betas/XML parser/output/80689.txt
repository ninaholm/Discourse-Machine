SUPERFOS KØBER USA-VIRKSOMHED MED OMS 9 MIO USD.

KØBENHAVN, 26 februar (Reuter) - Superfos overtager med virkning fra den 28. februar entreprenørvirksomheden NWF Contractors i det nordlige Florida, oplyser Superfos onsdag.
- NWF udfører anlægsarbejder såsom jordflytning, vejunderlag, fortove og dræn og beskæftiger sig desuden med udlægning af beton produceret på eget mobilt anlæg. Kunderne er statslige og lokale myndigheder samt militæret. NWF har 85 medarbejdere og en årlig omsætning på ca. ni mio. USD, oplyser Superfos.
(c) Reuters Limited 1997.
