MARTS OLIE VIL KOSTE 22-23 USD I DENNE UGE - SAGA.

KØBENHAVN, 27 januar (Reuter) - Det norske olieselskab, Saga Petroleum, forventer, at Brent til lastning i marts vil blive handlet mellem 22 og 23 dollar per tønde i denne uge. Det fremgår af olieselskabets ugentlige kommentar til råoliemarkedet.
- I løbet af ugen (sidste uge, red.) har den laveste notering for marts kontrakten været 22,29 USD/tønde. Ved et brud gennem dette niveau vil støtten ned mod 22 USD/tønde blive testet. Marts kontrakten forventes at bevæge sig i prisbåndet 22,00 - 23,00 USD/tønde i den kommende uge, skriver Saga Petroleum.
Marts-futuren begynder ugen i London til en pris på 22,26 dollar per tønde, og den forventes ifølge markedsdeltagere at blive styrket fra morgenstunden. (/uha).
(c) Reuters Limited 1997.
