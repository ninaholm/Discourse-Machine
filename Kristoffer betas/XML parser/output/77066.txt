GRO GÅR AF OG TAGER REGERINGEN MED SIG - PROFESSOR.

OSLO, 23 oktober (Reuter) - Den norske juraprofessor Eivind Smith siger, at statsminister Brundtlands afgang er ensbetydende med, at regeringen går af.
- Det er helt sikker og fast tradition, at når statsministeren går, så skal hele regeringen søge sin afsked, siger Smith til Reuters.
Han forklarer, at den nye statsminister skal have frie hænder til at skabe en ny regering.
- Men det betyder ikke, at regeringen går af på fredag. Den bliver selvsagt bedt om at blive siddende, til den nye regering er på plads, siger Smith.
Gro Harlem Brundtland meddelte tidligere onsdag, at hun vil søge sin afsked hos kongen i Statsrådet på fredag. (/Reuter).
(c) Reuters Limited 1996.
