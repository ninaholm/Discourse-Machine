Ansattes fleksibilitet er Novos styrke - Øvlisen.

KØBENHAVN, 7 april (Reuter) - Medarbejdernes fleksibilitet er Novo Nordisks reele konkurrencefordel, skriver koncernens adm. direktør, Mads Øvlisen, i Novo Nordisks årsberetning for 1996.
- Vi har erkendt, at vor reelle konkurrencefordel ligger i medarbejdernes fleksibilitet og i deres evne til at lære og dygtiggøre sig hurtigere end vore konkurrenter, skriver Mads Øvlisen.
Han tilføjer, at Novo Nordisk derfor har opstillet en række grundlæggende ledelsesprincipper.
- De skal som skal sikre, at alle enheder overalt i Novo Nordisk arbejder i overensstemmelse med de givne krav, som samtidig giver muligheder for at fokusere på, hvad vi skal opnå, hedder det.
Mads Øvlisen skriver, at de forhold, Novo Nordisk arbejder under, er præget af &quot;hastige forandringer&quot;, både eksternt og internt.
- Det stiller nye krav til ledere overalt i virksomheden. Vi er derfor i gang med at tilpasse vor ledelsesstil, ligesom vi er ved at udvikle nye værktøjer, der skal gøre det lettere at arbejde og lede Novo Nordisk, lyder det.
- Morten Bonde Pedersen (+45) 33 96 96 51.
(c) Reuters Limited 1997.
