VENSTRE VIL FORBEDRE STATSBUDGET MED 12,4 MIA I 97.

KØBENHAVN, 16 september (Reuter) - Venstre vil forbedre statens finanser med 12,4 mia. kr., fremgår det af partiets oplæg til næste års finanslov. Oplægget blev præsenteret mandag klokken 14.00.
- Statens finanser bliver netto forbedret med 12,4 mia. kr. Forbedringen fremkommer ved en budgetforbedring på godt 27,1 mia. kr. Af disse bruger Venstre knap 14,8 mia. kr. til nye initiativer, skriver partiet i oplægget &quot;Frem mod år 2000&quot;. Venstre vil dermed skabe balance på det samlede offentlige budget i 1997 og fjerne statens underskud i løbet af tre år.
Endvidere er det Venstres målsætning at skabe 170.000 nye job i den private sektor, og at der indføres stop for væksten af offentlige ansatte.
Erhvervslivet skal hjælpes med lempelser i skatter og administrative byrder for i alt knap otte mia. kr. Samtidig skal der afskaffes en række erhvervstilskud.
Venstre vil som de konservative endvidere afskaffe lejeværdien af egen bolig over to år.
[MORE].
