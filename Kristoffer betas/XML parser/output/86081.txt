Nordicom køber to ejendomme til 13,8 mio kr.

KØBENHAVN, 29 juli (Reuter) - Ejendomsselskabet Nordicom har købt to ejendomme i Kolding til en samlet værdi af 13,8 mio. kr., oplyser selskabet tirsdag.
Samtidig er den planlagte overtagelse af en ejendom i Hvidovre faldet på plads. Prisen bliver 46,7 mio. kr. Den samlede anskaffelsessum for de tre ejendomme er dermed opgjort til 60,5 mio. kr., fremgår det.
- Ca. 44 pct. af ejendommenes anskaffelsessum er egenkapitalfinansieret. Nordicom udsteder aktier i forbindelse med handlerne for nom. 20.647.000 kr. Det forventes, at de nye ejendomme det første hele driftsår bidrager positivt til driften med ca. tre mio. kr. efter finansiering, skriver Nordicom i en meddelelse til Fondsbørsen.
(c) Reuters Limited 1997.
