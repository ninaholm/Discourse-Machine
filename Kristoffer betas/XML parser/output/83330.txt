Fortsat fladere rentekurve - Unibank Markets.

KØBENHAVN, 5 maj (Reuter) - Unibank Markets venter en fortsat fladere rentekurve. Det får banken til at fastholde sine to kurveanbefalinger, skriver Unibank Markets i sin Nordisk Update.
- Vi ser fortsat frem til en fladere rentekurve, og de to kurveanbefalinger fastholdes derfor, hedder det i Nordisk Update.
Unibank Markets skriver, at det anbefalede spænd mellem 8 pct. 2006 og 9 pct. 1998 kun er tre basispoint fra target. Derfor mener banken ikke, at der bør anlægges nye positioner.
Banken ser til gengæld spændet på 45 basispoint mellem 7 pct. 2004 og 8 pct. 2003 som attraktivt.
Overraskende er det, at 5 pct. 2005 trods et salg på 1,5 mia. kr. i april har underperformet markant, skriver Unibank Markets.
Rentespændet mellem 5 pct. 2005 og 8 pct. 2003 er udvidet fra fem basispoint til 35 basispoint, og Unibank forventer en indsnævring på ti basispoint til 25 basispoint over de kommende uger.
- Carl Johan Corneliussen (+45) 33 96 96 57.
(c) Reuters Limited 1997.
