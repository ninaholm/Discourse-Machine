Inflationsfald støtter danske obligationer - Chase.

KØBENHAVN, 21 marts (Reuter) - Et betragteligt fald i den danske inflationsrate i februar vil støtte de danske kroneobligationer efter den seneste tids spændudvidelse til Tyskland. Det vurderer Chase Investment Bank i sin dagsrapport fredag.
- Det skulle give noget støtte til det danske obligationsmarked efter den seneste tids spændudvidelse, selv om usikkerhed omkring den globale rentetrend taler imod nogen betydelig indsnævring af rentespænd (til Tyskland, red.) på kort sigt, skriver den amerikanske investeringsbanks analytikere i London.
De danske forbrugerprisers årsstigningstakt faldt i februar 0,5 pct.point til 2,2 pct. fra 2,7 pct. i januar. Det delvist EU-harmoniserede forbrugerprisindeks faldt til en stigning på 2,0 pct. på årsbasis mod 2,6 pct. i januar.
Chase&apos;s dagsrapport er udarbejdet, inden de danske tal blev offentliggjort kl. 9.30.
- Søren Linding Jakobsen (+45) 33 96 96 53.
(c) Reuters Limited 1997.
