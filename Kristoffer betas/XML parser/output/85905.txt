Reuters Finans - Sommerquiz - Prognose 21 juli.

KØBENHAVN, 21 juli (Reuter) - Ørnen har gode ben i
dag, vurderer deltagerne i årets Sommerquiz hos Reuters
Finans. Flertallet tror, at Bjarne Riis efter dagens 15.
etape fra Courchevel til Morzine vil betræde podiet og
blive kysset af de to Coca-Cola piger som etapevinder.
Quizdeltagerne viser dog en sjælden grad af uenighed
om svaret på dagens spørgsmål. To af vore faste
kommentatorer er således skeptiske over for Ørnens
muligheder.
Claus H. Hangaard fra Elsam mener, at Bjarne Riis må
nøjes med en sjetteplads i dag. &quot;Efter søndagens seje træk
for Ullrich, flyver Ørnen fra Herning ikke så stærkt i
dag.&quot;
Claus Nielsen fra Nykredit Bank tror heller ikke på,
at Bjarne Riis skal kysses i dag. &quot;Bjarne mangler desværre
stadig det sidste i bjergene, så mon ikke en placering som
nummer 4 vil være dagens korrekte svar?&quot;
Hvilken placering får Bjarne Riis på mandagens 15.
etape?
PROGNOSE - mandag den 21. juli
1. plads 23 pct.     2. plads 19 pct.     3. plads 15 pct.     4. plads 12 pct.     5. plads  9 pct.     6. plads  3 pct.     7. plads  6 pct.     8. plads  1 pct.     9. plads  3 pct.
Derudover er der skudt på en placering som nr. 10, 11
og 17.
De daglige etaper i Tour de France kan blandt andet
følges direkte på internetsiderne:

Tour-redaktionen: Fax 33 93 84 57.
(c) Reuters Limited 1997.
