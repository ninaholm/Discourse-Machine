C&amp;N risikerer afnotering fra Bangkok-børs - FT.

KØBENHAVN, 2 april (Reuter) - Christiani &amp; Nielsens thailandske moderselskab Christiani &amp; Nielsen (Thai) Plc risikerer at blive afnoteret fra Fondsbørsen i Bangkok efter større tab i 1996 end ventet. Det skriver Financial Times onsdag.
- Børsen har truet med at afnotere selskabet, hvis det ikke kan vise et overskud i 1997, skriver den britiske finansavis.
Christiani &amp; Nielsen (Thai) Plc næsten tredoblede sit underskud i 1996 på 2,64 mia. Baht (ca. 100 mio. US-dollars) mod forventet 2,4 mia. Baht. For 1997 forventer Christiani &amp; Nielsen et overskud på 63 mio. Baht (ca. 2,4 mio. US-dollars) som følge af en større genopretningsplan.
Danske Christiani &amp; Nielsen blev i 1992 overtaget af sit thailandske datterselskab i en såkaldt omvendt take-over. Det er primært en svag thailandsk økonomi, tab på de europæiske aktiviteter og krise i den thailandske ejendomsmarked, der har frembragt den økonomiske krise.
Datterselskabet Christiani &amp; Nielsen rapporterede tirsdag et underskud før skat på fire mio. kr. i 1996 og forventer et tilsvarende resultat i 1997.
- Søren Linding Jakobsen (+45) 33 96 96 53.
(c) Reuters Limited 1997.
