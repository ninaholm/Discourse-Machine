Japansk Tivoli-park åbner den 18 juli 1997.

KØBENHAVN, 16 juli (Reuter) - Den 18. juli indvier Københavns overborgmester, Jens Kramer Mikkelsen, sammen med Tivolis direktør, Lars Liebst, den nye Tivoli-park i den japanske by Kurashiki. Det oplyser Københavns Kommune onsdag i en pressemeddelese.
Den japanske Tivoli-park er en halv gang større end den danske Tivoli-park, og strækker sig over et areal på 12 hektarer.
Tivoli har foruden aftalen om den japanske Tivoli-park indgået en aftale med Tivoli Freizeitpark Berlin om etablering af en Tivoli-park i Berlins vestlige udkant.
Det er planen at parken i Berlin skal stå færdig ved årtusindeskiftet.
- Jørn Nurkka (+45) 33 96 96 55.
(c) Reuters Limited 1997.
