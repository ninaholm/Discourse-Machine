Valuta - DEM lider stadig efter Buba-kommentarer.

KØBENHAVN, 13 november (Reuter) - Den tyske D-mark
handles svagere mod US-dollar onsdag formiddag i Europa,
og den primære årsag er tirsdagens kommentarer fra
Bundesbank-repræsentanter, mener valutahandlere.
Bankens chef Hans Tietmeyer sagde tirsdag, at dollaren
er på vej tilbage, og Buba-rådsmedlemmerne Edgar Meister
og Hans-Juergen Krupp intervenerede også verbalt til
fordel for den amerikanske valuta.
- Også de stigende aktier og obligationer i tirsdagens
amerikanske marked er med til at understøtte udviklingen i
US-dollar, fortæller valutahandlere.
Svækkelsen af D-marken i Europa har styrket den danske
krone, der er onsdag middag er i kurs 3,8400.
Senere onsdag vil Bundesbanks Zeitler tale om monetær
politik i Tyskland og Europa, og det kan give nye
strømpile til valutamarkedet, mener handlere.
Også FOMC-mødet, der starter i USA kl. 15.00, kan
komme til at flytte priser, men kun de færreste venter
stigende amerikanske rentesatser.
Kl. 14.30 dukker det amerikanske nøgletal for
producentpriser i oktober op fra USA. Markedskonsensus
befinder sig ved en stigning på 0,2 pct. på månedbasis.
DEM/DKK  USD/DKK FRF/DKK USD/JPY USD/DEM
Onsdag    11.14  3,8400   5,7880  1,1355  111,35  1,5070
Tirsdag   14.57  3,8420   5,7585  1,1350  111,25  1,4990
(/klp).
(c) Reuters Limited 1996.
