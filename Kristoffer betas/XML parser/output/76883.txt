FORBRUGER-OPTIMISME STYRKET - GALLUP-INDEKS.

KØBENHAVN, 15 oktober (Reuter) - Forbrugernes tillid er blevet styrket yderligere den seneste måned, og den er nu igen ved at være på højde med niveauet under højkonjunkturen i 1994 og begyndelsen af 1995, skriver Gallup i en pressemeddelelse.
Gallup har sit eget indeks for forbrugernes forventninger, og det viste en stigning til 153,3 i oktober fra 146,7 i september.
- Det er især forventningerne til den fremtidige økonomiske udvikling, der er blevet styrket, skriver Gallup.
Der henvises til, at forventningerne til de fremtidige muligheder for at få job er blevet styrket markant.
Gallups indeks, hvor forbrugerne bliver spurgt om deres opfattelse af udviklingen i samfunds-og privatøkonomien samt på arbejdsmarkedet, er baseret på telefoninterview med 972 personer. (/olm).
(c) Reuters Limited 1996.
