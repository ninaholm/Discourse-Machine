NYKREDIT BANK SER FREMGANG I ORD INDTJENING I 97.

KØBENHAVN, 19 februar (Reuter) - Nykredit Bank forventes at vise en fortsat fremgang i den ordinære indtjening. Det fremgår af Nykredit koncernens årsregnskab for 1996 som blev offentliggjort onsdag.
- Nykredit Bank forventer en forsat udbygning af aktiviteterne i 1997. Banken vil i samarbejde med såvel Nykredit som bankens datterselskaber udbyde et målrettet produktsortiment inden for erhvervsudlån, børshandel og kapitalformidling for derigennem at tiltrække og fastholde større insttutionelle kunder og erhvervskunder i Nykredit koncernen, hedder det videre i meddelelsen.
I 1996 opnåede banken et ordinært resultat før skat på 60,9 mio. kr. mod 27,8 mio. kr. året før. Men da banken i 1996 blev skattebetalende endte resultatet efter skat på 32,7 mio. kr. mod 43,3 mio. kr. i 1995.
- Banken har i løbet af året opnået en betydelig tilgang af nye kunder inden for bankens forretningsområder, skriver ledelsen i meddelelsen.
- Per Bech Thomsen (+45) 33 96 96 56.
(c) Reuters Limited 1997.
