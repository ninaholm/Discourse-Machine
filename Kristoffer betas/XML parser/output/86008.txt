Reuters Finans - Sommerquiz - Prognose 24 juli.

KØBENHAVN, 24 juli (Reuter) - Tilliden til at Richard Virenque kører yderligere point hjem til sin prikkede bjergtrøje på Tourens 18. etape er ikke overvældende.
En stor del af deltagerne i Sommerquizen vurderer, at Virenque på dagens 175,5 km lange etape ikke får samlet et eneste point sammen.
De øvrige svar ligger rimelig spredt i intervallet 2 til 85 point.
Jens Bille fra Carlsberg Finans har ikke den store tiltro til Virengue på dagens etappe.
- Et udbrud kører, gerne med en dansk rytter, hvorfor Virenque ikke får et eneste bjergpoint i dag.
Søren Folkman fra Nykredit Bank har lidt mere tiltro til Virenque og tror, at han samler 40 point.
- Virenque vinder de to første spurter, fordi Skibby tager fejl af Bjarne og Virenque og skubber Virenque over i stedet for Bjarne.
Ørnen fra Herning er stadigvæk med i løbet, og på vej mod startstedet blev Bjarne Riis spurgt, om han kan gennemføre løbet.
- Jeg prøver, men jeg vil ikke lide som i går, sagde Bjarne Riis få minutter før starten til Ritzaus Bureau.
Hvor mange point kører Richard Virenque ind til den prikkede bjergtrøje på torsdagens 18. etape.
PROGNOSE - torsdag den 24. juli.
0 26 pct.
4 5 pct.
5 5 pct.
32 5 pct.
40 5 pct.
Derudover er der gættet på stort set alle muligheder mellem 0 og 85 point.
Dobbeltklik på følgende kode for yderligere oplysninger om Tour de France [CYCL].
De daglige etaper i Tour de France kan blandt andet følges direkte på internetsiderne:
Tour-redaktionen: Fax 33 93 84 57.
(c) Reuters Limited 1997.
