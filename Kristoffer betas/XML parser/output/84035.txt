KIL venter under 10 mio kr fra Krigsforsikring.

KØBENHAVN, 26 maj (Reuter) - Rederiet Knud I. Larsen venter at modtage under 10 mio. kr. fra likvidationen af Instituttet for Krigsforsikring, oplyser selskabet mandag.
- Rederiet kan oplyse, at det af Krigsforsikringen for Danske Skibe beregnede foreløbigt forventede likvidationsprovenu, der tilfalder Rederiet, er af en så beskeden størrelse - under 10 mio. kr. - at en udlodning ikke vil få væsentlig resultatpåvirkning, skriver selskabet.
De rederier, der er tilsluttet Instituttet for Krigsforsikring, får tilsammen 1,5 mia. kr.
- Jørn Nurkka (+45) 33 96 96 55.
(c) Reuters Limited 1997.
