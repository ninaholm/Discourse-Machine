Reform af tilskud vil presse medicinpriser - MM.

KØBENHAVN, 12 maj (Reuter) - En lukket konference for embedsmænd og medicinalbranchen i næste uge bliver antagelig starten på et nyt blodigt slag om medicinprisen, skriver ugebrevet Mandag Morgen (MM).
- Slaget involverer meget store politiske, sundhedsmæssige og økonomiske interesser for det offentlige. Samtidig kan det blive afgørende for en af Danmarks vigtigste brancher - og for en af disse års vigtigste erhvervspolitiske satsninger, skriver Mandag Morgen.
Centrale aktører på den offentlige side ser reformen som en mulighed for at skærpe konkurrencen mellem medicinleverandørerne - med lavere priser og offentlige udgifter som resultat, fremgår det af ugebrevet.
- Industrien står samtidig over for en formidabel modstander i sundhedsminister Birte Weiss, der både har viljen, det politiske flertal og folkestemningen bag sig i forsøget på at presse producenterne, skriver Mandag Morgen.
- Ole Mikkelsen (+45) 33 96 96 54.
(c) Reuters Limited 1997.
