Valuta - USD genvinder terræn over for JPY.

KØBENHAVN, 8 november (Reuter) - Efter torsdagens
kraftige svækkelse over for den japanske yen, hvor
dollaren handledes i kurs 111,40, er USD styrket til
112,00 yen i den europæiske formiddagshandel fredag.
Dollaren faldt torsdag, efter at udtalelser fra
japanske embedsmænd indikerede, at Japan ikke længere
ønskede en stærk dollar.
Men analytikerne mener samtidig, at det er
usandsynligt, at Bank of Japan hæver sine rekordlave
renter på kort sigt.
- Vi er ikke i en situation, hvor Bank of Japan kan
hæve renterne. Der er ingen beviser på, at det nuværende
opsving har sat sig fast, der er intet inflationspres, og
der er stadig problemer i den finansielle sektor,
fortæller Masuru Takagi fra Fuji Research Institute.
Peter Morgan fra James Capel Pacific mener ligeledes,
at den japanske økonomi viser tegn på vækst, men at Bank
of Japan vil fokusere mere på effekten af en kommende
stigning i momsen og en strammere skattepolitik.
- Pengepolitikken er sat på hold, vurderer Peter
Morgan.
@
Dollaren ligger uændret over for D-marken i kurs
1,5090.
Den italienske lire faldt til 1007,50 DEM/ITL fra
1005,00 torsdag, efter at Italiens finansminister i går
sagde, at han ventede liren tilbage i ERM-samarbejdet
inden udgangen af november til en kurs på mellem 1.000 og
1.050 lire per D-mark.
DEM/DKK  USD/DKK FRF/DKK USD/JPY USD/DEM
Fredag    10.57  3,8440   5,8015  1,1370  111,90  1,5095
Torsdag   15.55  3,8445   5,7980  1,1370  111,70  1,5085
(/clm).
(c) Reuters Limited 1996.
