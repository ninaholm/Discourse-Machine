SYGEDAGPENGE STEGET 20 PCT SIDEN 1995 - DA.

KØBENHAVN, 14 november (Reuter) - Siden begyndelsen af 1995 er kommunernes udgifter steget med næsten 20 pct. Det skriver Dansk Arbejdsgiverforening (DA) i sin publikation Agenda på baggrund af egne beregninger.
- Stigningen skyldes især en vækst i udgiften til lønmodtageres og arbejdsløses langvarige sygdomsforløb, skriver DA.
I år skønner regeringen således, at udgifterne overstiger 6,5 mia. kr. eller 650 mio. kr. mere end der blev budgetteret i finansloven for 1996. Regeringen lægger tilmed op til i de igangværende forhandlinger om næste års budget op til permanente besparelser på 200 mio. kr. på dette område, anfører DA.
Socialstatistikken afslører ifølge DA en markant stigning i antallet af langtidssyge.
- Antallet af lønmodtagere og ledige, der er syge i mere end 13 uger, er således steget med knap 19 pct. i løbet af 1995 og første halvdel af 1996, skriver DA.
Statistikken gør det ikke muligt at få svar på, om det er beskæftigede eller ledige, der bliver langtidssyge. Det samme gælder for fordelingen mellem særlige alders-og faggrupper. (/slj).
(c) Reuters Limited 1996.
