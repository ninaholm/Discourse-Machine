Tankskibes indtjening faldt for femte uge i træk.

OSLO, 21 april (Reuter) - Indtjeningen for de store
olietankskibe faldt i sidste uge for femte uge i træk.
Fragtraterne faldt for fjerde uge i træk på trods af en
stigende aktivitet sammenlignet med ugen før. Det fremgår
af det norske skibsmæglerfirma Bassøe Shipbrokers
ugentlige rapport.
Således faldt fragtraten for de store olietankskibe
over 160.0000 tons dødvægt (VLCC&apos;er) med 2,5 point til WS
47,5 point på standardstrækningen mellem Rotterdam og Den
Persiske Golf.
WS er et indeks, der angiver fragtrater uafhængigt af
skibenes størrelse og rute.
I Danmark er det først og fremmest rederiet A. P.
Møller , der har olietankskibe. Men
også D/S Norden er beskæftiget med sejlads af
råolie.
Bassøe rapporterer om følgende rater for en VLCC
(265-275.000 tons dødvægt) på strækningen Golfen -
Rotterdam (WS point):
18.april    11.april   4.april   28.marts   21.marts
47,5    50    52,5 55    57,5
Dette rateniveau svarer til følgende indtjening for en
turbinetanker på ca. 265.000 tons dødvægt (bunkerspris i
parantes. Alle beløb i dollars):
18.april    11.april    4.april  28.marts    21.marts
15.500 16.300 18.200    20.000 21.600  (94)   (94)   (94)  (95)  (97)
For en moderne motortanker på 275.000 tons dødvægt
svarer rateniveauet til følgende indtjening (samme
forudsætning for bunkerspris). Turen er beregnet ud fra en
returrejse i ballast gennem Suez:
18.april   11.april   4.april    28.mars    21.mars
22.900     24.200     26.300     28.250     30.150
(94)   (94)   (94)  (95)  (97)
Per 28. marts var der ca. 0,4 mio. ton (en ULCC&apos;er)
ledig spottonnage i Den Persiske Golf, hvilket er uændret
fra sidste uge. De næste 15 dage vil 7,6 mio. ton ledig
spottonnage ankomme til Golfen bestående af fem ULCC&apos;er og
14 VLCC&apos;er. Det er fire mio. ton mere end ugen før.
Der blev ikke rapporteret nogle skibe solgt til skrot
i sidste uge. Indtil videre er fire VLCC&apos;er solgt til
skrot i år.
I 1996 blev i alt 15 af de store tankskibe skrottet
mod 30 i 1995 og 40 i 1994, fremgår det af tidligere
Bassøe-rapporter.
-- Eva Elgaard Pedersen (+45) 33 96 96 58.
(c) Reuters Limited 1997.
