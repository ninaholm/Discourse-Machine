RØDT FORLIG RYSTER IKKE OBLIGATIONER.

KØBENHAVN, 28 november (Reuter) - De danske obligationer starter op torsdag morgen på niveauet fra sent onsdag, og en markedsdeltager vurderer, at det danske rentemarked ikke vil tage et rødt forlig om næste års finanslov ilde op.
- Det ser ud til, at regeringen ikke har måttet give særligt store indrømmelser for at få SF med. Vi mangler dog en endegyldig løsning på finansloven, da Enhedslisten mindst skal undlade at stemme, siger handleren.
Statens 8 pct. 2006 handles torsdag kl. 8.45 i 108,60 eller stort set på niveau med lukkekursen onsdag.
(c) Reuters Limited 1996.
