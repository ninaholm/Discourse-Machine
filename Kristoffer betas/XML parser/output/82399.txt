Midtbank anbefaler Sophus B som anlægsaktie.

KØBENHAVN, 8 april (Reuter) - De langsigtede muligheder i Sophus Berendsen-aktien er gode, og derfor er den god som anlægsaktie, mener analytikere fra Midtbank.
- Regnskabsforventningerne er moderate, men de langsigtede udsigtede er fortsat gunstige, hvorfor anlægsinvestorer bør supplere i aktien, skriver analytikerne i det ugentlige Finans Fokus, som banken udgiver.
Midtbank mener, at Sophus Berendsen har været præget af et skuffende resultat i det britiske Rentokil, som den danske koncern ejer en del af.
- Regnskabet berettiger dog ikke til den markante korrektion, som også er smittet af på Sophus Berendsen, hedder det i vurderingen.
Rentokil har allerede offentliggjort sig regnskab for 1996, mens Sophus Berendsen offentliggør sit onsdag.
- Rentokil har nu atter fri kapacitet til at koncentrere sig om sine vækstmål efter indkøringen af BET, som hurtigt blev indkorporeret, skriver Midtbank, der henviser til, at Sophus Berendsen-aktierne handles med en discount i forhold til Rentokil.
- Ole Mikkelsen (+45) 33 96 96 54.
(c) Reuters Limited 1997.
