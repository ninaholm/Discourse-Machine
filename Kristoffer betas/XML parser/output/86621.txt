Bella Centret udvides for 130 mio kr - Finmin.

KØBENHAVN, 13 august (Reuter) - Bella Centret A/S planlægges udvidet for 130 mio. kr. omfattende et merareal på 13.000 kvm. Udover dette planlægges et tilhørende hotel, fremgår det af et svar fra finansminister Mogens Lykketoft til Folketingets finansudvalg.
Bella Centrets ledelse forhandler i øjeblikket med Københavns kommune og staten om udvidelsen. De to ejer 34 pct. af aktierne, mens de private aktionærer udgør 52,5 pct. Ialt er der 121 aktionærer i selskabet.
Det fremgår ikke af svaret fra ministeren, hvad regeringen synes om det konkrete projekt, men han citerer Erhvervsministeriet for, &quot;at det fortsat er afgørende for et område som København, at der eksistreer en velfungerende infrastruktur på udstillings-og konferenceområdet.&quot;
- Erik Matzen (+45) 33 96 96 51.
(c) Reuters Limited 1997.
