Tele DK enig med fagforbund om fratrædelser.

KØBENHAVN, 29 maj (Reuter) - Tele Danmark er blevet enig med Telekommunikations-forbundet om en frivillig fratrædelsesordning for medarbejder over 55 år, fremgår det af en pressemeddelelse fra teleselskabet.
- Fratrædelsesordningen betyder, at medarbejdere på 57 år og derover har ret til at fratræde, mens medarbejdere på 55 og 56 år kan søge om at fratræde, skriver Tele Danmark i meddelelsen.
Aftalen er et led i Tele Danmarks beslutning om, at reducere antallet af medarbejdere i Tele Danmark med netto 2.000 personer frem til midten af 1998.
- Med denne aftale er Tele Danmark kommet et vigtigt skridt videre mod realiseringen af den bebudede personalereduktion, siger adm. direktør Hans Würtzen i forbindelse med aftalen.
(c) Reuters Limited 1997.
