Coloplast vil investere 180 mio. i 96/97 - dir.

KØBENHAVN, 13 maj (Reuter) - Medico-koncernen Coloplast vil investere 180 mio. kr. i produktionsforbedringer i regnskabsåret 1996/97. Det sagde koncerndirektør i Coloplast, Carsten Lønfeldt, på et pressemøde i koncernens hovedsæde i Humlebæk tirsdag.
- For regnskabsåret 1996/97 vil vi investere 180 mio. kr. og investeringerne vil have en stigende tendes de kommende år, sagde Carsten Lønfeldt.
Han tilføjede, at koncernens klæbefabrik i Espergærde skal gøres til klæbefabrikcenter for Coloplast-koncernen.
I regnskabsåret 1996/97 vil Coloplast investere 30 mio. kr. i det nye klæbecenter, og yderligere 100 mio. kr. de næste 10 år, sagde koncerndirektøren.
Coloplast aflagde tirsdag regnskab for første halvår af 1996/97. Det viste et resultat før skat på 138 mio. kr. mod 113 mio. kr. i samme periode året før.
Analytikerne havde op til regnskabet forventet et resultat før skat på 128 mio. kr.
- Carl Johan Corneliussen (+45) 33 96 96 57.
(c) Reuters Limited 1997.
