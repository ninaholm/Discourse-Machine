Stabile rater på bulkmarkedet i uge 29 - Clarkson.

KØBENHAVN, 21 juli (Reuter) - Raterne på markedet for
tørlastskibe (bulkskibe) var stort set uændrede i den
forgangne uge. Det fremgår af Shipping Intelligence Weekly
fra det britiske skibsmæglerfirma Clarkson.
Clarksons rateindeks for bulkskibe over 80.000 tons
dødvægt (Capesize) steg en anelse, mens indekset for
tørlastskibe på 50-80.000 tons dødvægt (Panamax) var
uændret. Indekset for skibe på 35-50.000 tons dødvægt
(Handymax) viser tilbagegang i uge 29.
Udviklingen på tørlastmarkedet har betydning for en
lang række af de danske rederier, hvoriblandt de
børsnoterede er: A. P. Møller , J.
Lauritzen , D/S Norden , D/S Torm
og D/S Progress .
Her følger Clarksons indeks for bulkskibe.
Clarkson Capesize indeks
1995     1996     1997 til dato     11. juli   18. juli
116 67  83  78     79
Clarkson Panamax Spot indeks
1995     1996     1997 til dato     11. juli   18. juli
147 84  94  93     93
Clarkson Handymax indeks
1995     1996     1997 til dato     11. juli   18. juli
137 95  96  93      91
-- Redaktionen (+45) 33 96 96 56.
(c) Reuters Limited 1997.
