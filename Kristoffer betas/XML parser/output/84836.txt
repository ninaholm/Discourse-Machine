Udsigt til let sivende dansk aktiemarked tirsdag.

KØBENHAVN, 17 juni (Reuter) - Efter endnu en dag med lukkerekord for KFX-indekset mandag er der udsigt til et sivende marked tirsdag. Sådan lyder vurderingen efter et fald i det amerikanske Dow Jones indeks på 0,1 pct. tirsdag, som var den første dag med fald i indekset efter seks dage med lukkerekorder.
- Markedet virker lidt overkøbt i øjeblikket. Det kan resultere i gevinsthjemtagning, vurderer en handler.
Mandag gik det blandt andet ud over Tele Danmark, der faldt seks kr. til 353. A. P. Møller og bank-aktierne nævnes som mulige ofre for profithjemtagning tirsdag.
(c) Reuters Limited 1997.
