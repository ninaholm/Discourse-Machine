KFX-indeks ventes falde 1 pct efter nyt USA-fald.

KØBENHAVN, 3 april (Reuter) - Efter et nyt fald i det amerikanske Dow Jones indeks på 1,4 pct. onsdag ventes der torsdag morgen et fald i det danske KFX-indeks på omkring en pct. fra markedsstart. Nervøsitet før fredagens amerikanske beskæftigelsestal for marts står bag faldet. KFX-indekset steg onsdag 0,05 indekspoint til 152,75.
- Det ser svært ud. Selv om det danske marked har klaret sig relativt pænt efter de voldsomme amerikanske kursfald over påsken, bliver det svært at undgå fald torsdag. Specielt set i lyset af kursfald i det tyske eftermarked onsdag, siger en handler.
Stemningen bliver ikke bedre af, at torsdagen byder på en række salgsanbefalinger på danske aktier. Credit Suisse anbefaler således salg af Den Danske Bank og Unibank og kalder de to aktier op til 15 pct. overvurderede.
Samtidig nedjusterer den amerikanske investeringsbank Goldman Sachs, ifølge dagbladet Børsen, Carlsberg fra market performer til market underformer. Nedjusteringen skyldes usikkerheden omkring de britiske myndigheders godkendelse af fusionen mellem Carlsberg-Tetley og Bass. Med udsigten til en Labour-regering kan en godkendelse bliver sværere at få, vurderer Goldman Sachs.
På det amerikanske marked var det specielt energiaktierne, der blev ramt af onsdagens kursfald. Ikke mindst på grund af faldende oliepriser. Prisen på en tønde Brent på maj kontrakt er således faldet 0,60 USD til 18,51 USD det seneste døgn. Den udvikling kan ifølge en handler påvirke A. P. Møller papirerne, der i stigende grad betragtes som energiaktier. På trods af det faldende marked steg Novo Nordisk seks kr. til kurs 660 (omregnet) i New York. Det forhindrer dog ikke et kursfald torsdag, vurderer en handler. Tele Danmark faldt en kr. til kurs 336, mens ISS faldt ni kr, til kurs 176.
KFX-aktier:  Kurs onsdag     kl. 15.30     +/- Novo-Nordisk .........   654      - 1 Den Danske Bank ........ 569      - 1 Tele Danmark ........... 337      + 5 Danisco ................ 384      - 3 D/S 1912 .......... 188.000   0 D/S Svendborg ..... 274.000  + 2.000 Sophus Berendsen ...... 810   0 Unidanmark ............ 335      - 4 Carlsberg ............. 390   0 BG Bank ................ 295      - 1. KFX-aktier:  Kurs  onsdag    kl. 15.30     +/- FLS ................... 860     + 10 Københavns Lufthavne ... 660   0 Coloplast ............. 435   0 ISS ................... 185      + 5 Superfos ............... 740     + 15 Jyske Bank ............. 508      + 1 GN Store Nord .......... 650      - 5 Chr. Hansen ........... 820      + 5 Radiometer ............ 375     + 11 SAS Danmark ............. 68,50   + 3,50.
- Stig Ørskov Pedersen (+45) 33 96 96 59.
(c) Reuters Limited 1997.
