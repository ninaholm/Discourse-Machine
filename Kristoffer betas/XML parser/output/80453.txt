DEUTSCHE MG SER EJ DK-TYSK RENTESPÆND INDSNÆVRET.

KØBENHAVN, 20 februar (Reuter) - Tyske Deutsche Morgan Grenfell forventer ikke, at de danske renter har styrke til yderligere at nærme sig de tyske renter. Det skyldes både en stærke dansk økonomi og usikkerhed om udfaldet af lønforhandlingerne, hedder det i en analyse.
- Bekymring over den stærke vækst i den danske økonomi og usikkerhed om resultatet af lønforhandlingerne taler ikke for, at det danske marked vil overgå de øvrige markeder på kort sigt. Endvidere lægger de danske forbehold over for den fælles mønt en dæmper på muligheden for en indsnævring af rentespændet, skriver Deutsche MG.
Den tyske investeringsbank fastholder imidlertid sine skøn for udviklingen i den danske økonomi i 1997 og 1998. Der ventes en vækst i BNP på hhv. 2,8 pct. og 2,8 pct., mens forbrugerpriserne ses at stige med 2,3 pct. i begge år.
Overskuddet på betalingsbalancen vil ifølge banken blive udbygget fra 13,0 mia. kr. i 1997 til 15,0 mia. kr. På samme tid vil ledigheden, hvis de tyske spådomme går i opfyldelse falde fra 8,4 pct. i 1997 til 8,2 pct. i 1998.
- Eva Elgaard Pedersen (+45) 33 96 96 57.
(c) Reuters Limited 1997.
