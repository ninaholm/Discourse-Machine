AKTIEMARKED KAN SIVE EN SMULE I FREDELIG HANDEL.

KØBENHAVN, 23 december (Reuter) - Der er ikke forventning om den store aktivitet mandag, hvilket bl.a. begrundes med, at julefreden har sænket sig over aktieafdelingerne. Markedet kan dog godt falde en smule tilbage, begrundet med udviklingen i USA fredag.
- Det bliver en forholdsvis fredelig dag, fordi der næppe vil være mange markedsdeltagere til stede. Og der er heller ikke de store nyheder at handle på. Præstationen i USA fredag, kan dog godt lægge en dæmper på markedet og give sivende tendens, vurderer en handler.
Fredag steg KFX-indekset 1,18 point til 132,15.
(c) Reuters Limited 1996.
