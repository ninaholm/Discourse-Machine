God dansk økonomi men med inflationsrisiko - JPM.

KØBENHAVN, 2 juli (Reuter) - Udsigterne for den danske økonomi er lovende, mener investeringsbanken JP Morgan (JPM). Bankens økonomer har opjusteret sin forventninger til væksten i økonomien og venter nu, at bruttonationalproduktet stiger med 3,4 pct. i 1997 og 3,7 pct. i 1998. I prognosen fra marts lød forventningerne på hhv. 3,2 og 3,1 pct.
- Udsigterne peger i retning af en fortsat stigning i væksten i et solidt tempo baseret på robust efterspørgsel på hjemmemarkedet kombineret med bedre betingelser for eksport på det europæiske marked, skriver JP Morgan i sin seneste analyse af dansk økonomi dateret 27. juni 1997.
Til gengæld ser JP Morgan en fare for inflation som følge af den store vækst.
- Man kan ikke negligere inflationsfaren, når økonomien fortsætter væksten for femte år i træk, skriver økonomerne.
Banken forudser en inflationen på 2,2 pct. i år og 3,1 pct. i 1998.
- Risikoen er, at efterspørgslen vil bringe forbrugerpriserne op mod tre pct. og højst sandsynligt endnu højere op i løbet af næste år, skriver JP Morgan.
Arbejdsløsheden i 1997 nedjusterer økonomerne marginalt til 7,8 pct. fra i 1997 og videre til 7,3 pct. i 1998. Betalingsbalance overskuddet bliver i 1997 på 10,7 mia. kr. og 5,2 mia. kr. i 1998, lyder bankens forventninger.
Dobbeltklik på [DA/PRO] for at få seneste økonomiske prognose fra Reuters Finans.
- Carl Johan Corneliussen (+45) 33 96 96 58.
(c) Reuters Limited 1997.
