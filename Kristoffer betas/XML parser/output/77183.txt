AKTIEMARKED SES STARTE POSITIVT EFTER USA-PLUS.

KØBENHAVN, 30 oktober (Reuter) - Aktiemarkedet ventes at gå en positiv dag møde - primært trukket af fremgangen på de amerikanske markeder tirsdag.
Således steg den 30-årige T-bond med hele 63/32 til 100-27, hvilket smittede af på Dow Jones Industrials Indekset, som sluttede styrket med 0,57 pct. i 6.007,02. Samtidig har dollaren holdt niveauet 1,51 DEM over natten.
- Vi kan nok få KFX-indekset op med et halvt point fra dagens start med mulighed for en yderligere stigning over dagen. Det vil sandsynligvis blive KFX-papirerne generelt, der vil trække indekset op, siger en dealer.
Der er dog specielt pæne forventninger til den finansielle sektor, efter at Jyske Banks kvartalsregnskab lå en smule over det forventede.
- Jyske Banks regnskab kan godt give et lille løft til flere øvrige bankaktier, siger dealeren.
Jyske Bank, der begynder dagen i kurs 417, fik i årets første ni måneder et ordinært overskud på 820 mio. kr. mod 723 mio. i samme periode sidste år. Et gennemsnit af fem analytikeres bud lød på 795 mio. kr. Den Danske Bank ligger ligeledes i kurs 417, mens Unibank begynder dagen i kurs 270.
KFX-aspiranten BG Bank ventes også at kun fastholde investorernes interesse i dag, som tilfældet har været de seneste handelsdage.
- Banken vil fortsat blive pænt omsat så længe investorerne ønsker at positionere sig til, at den bliver en KFX-aktie, siger dealeren.
Blandt de øvrige KFX-aktier fremhæver han FLS som en mulig kandidat til et pænt plus i dag. Det sker efter at aktien har været lidt ugleset på det seneste. FLS begynder dagen i kurs 745.
NESA ventes også at være dygtigt i fokus i dag.
NESA-aktionærerne blev helt elektriske tirsdag, da et flertal i Gentoftes kommunalbestyrelse oplyste, at man vil forsøge at sælge kommunens hovedaktionærpost. Aktien steg hele 11,5 pct. over dagen til kurs 2.454. NESA ligger også beslag på en del avisspalter i dag.
I dagbladet Børsen vurderes det, at der kun kan blive tale om salg af halvdelen af Gentoftes aktier, hvis der tilstræbes en dansk løsning.
Dealeren vurderer dog interessen for NESA som ret spekulativ, efter at gårsdagens handel trods stigningen var præget af store kursudsving.
Fra regnskabsfronten ventes også Nordbanken at komme med sit regnskab for 3. kvartal i løbet af dagen.
På den anden side af kloden sluttede Nikkei-indekset svækket med op imod halvanden pct. i 20.681,67 i den japanske onsdagshandel.
Ved dobbeltklik på følgende koder kan oplysninger om den seneste udvikling på det danske aktiemarked ses: (.KFX) - KFX Indekset (.PG.CO) - Top 10 stigninger i procent (.PL.CO) - Top 10 tabere i procent (.AD.CO) - Markedsoverblik inkl. volumen i stk.
(KFXc1) - KFX november futuren (0#TOP.CO)-KFX-aktier seneste kursudvikling (.AV.CO) - Top 10 efter styk-volumen (.AT.CO) - Top 10 efter kursbevægelser (/uha).
(c) Reuters Limited 1996.
