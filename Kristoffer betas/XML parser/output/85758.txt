Fondsbørsen venter NOX-børs lanceret medio 1998.

KØBENHAVN, 15 juli (Reuter) - Den fælles dansk-svenske børs, kaldet Nordic Exchanges, NOX, forventes at blive lanceret om et års tid, fremgår det af en artikel af Københavns Fondsbørs&apos; adm. direktør, Lars Johansen i den danske børs&apos; månedsrapport.
- NOX lanceres efter planen medio 1998, skriver Lars Johansen.
Gennemførelsen af den nordiske vision om et stort børsmarked skal realiseres i to faser.
Den første fase vedrører primært aktier og er forberedelsen til, at det svenske handelssystem, SAX, kan benyttes til at handle danske aktier.
Der vil blive etableret en aktiebog i hver aktie og for at få adgang til at handle de svenske aktier, må danske mæglere søge medlemskab af Stockholm Fondbörs og vice versa. Der vil desuden kun gælde et sæt handelsregler i det fælles system, og det vil blive de svenske, skriver Lars Johansen. Afvikling af handler vil uændret ske i de lokale værdipapircentraler.
Denne første fase vil ikke berøre børsernes selvstændighed, pointerer Lars Johansen.
Anden fase begynder, når de danske aktier kan handles på SAX. Det er samtidig tidspunktet, hvor det fælles selskab starter sin virksomhed. Udviklingen herfra er endnu ikke lagt i faste rammer, men et naturligt næste mål er at integrere aktie-, obligations-og derivathandelen i eet fælles system, skriver Lars Johansen.
De endelige aftaler mellem Københavns Fondsbørs og Stockholm Fondbörs om NOX-børs forventes at være klar til underskrift i løbet af efteråret.
Hensigtserklæringen om den fælles nordiske børs blev offentliggjort den 12. juni i år.
- Søren Linding Jakobsen (+45) 33 96 96 53.
(c) Reuters Limited 1997.
