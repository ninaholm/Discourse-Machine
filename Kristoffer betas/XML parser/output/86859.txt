Amtsspar Fyn opjusterer prognose for hele 1997.

KØBENHAVN, 19 august (Reuter) - Amtssparekassen Fyn opjusterer forventningerne til hele regnskabsåret 1997, fremgår det af halvårsregnskabet, der blev offentliggjort tirsdag.
- På baggrund af halvårsregnskabet og under forudsætning af uændrede rente-og valutavilkår, forventes et årsresultat før skat på 140-150 mio. kr., svarende til en forrentning af egenkapitalen primo med 15-17 pct., hedder det i regnskabet, der viste et resultat før skat 81,6 mio. kr. mod 75,9 mio. kr. i den tilsvarende periode sidste år.
I forbindelse med offentliggørelsen af 1996-regnskabet blev der givet udtryk for en forventning om et resultat i 1997 før skat på mellem 100 og 130 mio. kr.
(c) Reuters Limited 1997.
