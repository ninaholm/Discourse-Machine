V HÅBER K VIL MED I FÆLLES FL97-FORHANDLING.

KØBENHAVN, 16 september (Reuter) - Venstre håber på, at de konservative vil være med til at forhandle i fællesskab med regeringen om næste års finanslov. Det sagde Venstres leder Uffe Ellemann-Jensen ved præsentationen af partiets oplæg til næste års finanslov mandag eftermiddag.
- Vores håb er, at vi finder sammen igen om at forhandle med regeringen om finansloven. Mon dog ikke, at de konservative har en voksende interesse i det, sagde Uffe Ellemann-Jensen.
Han tilføjede med henvisning til de konservatives aftale med regeringen om finansloven i år, at han ikke synes, at de konservative er blevet pænt behandlet, set i lyset af den overordnede økonomiske udvikling.
[MORE].
