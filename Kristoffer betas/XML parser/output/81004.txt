Øget salg trak op i Schades-resultat i 1996.

KØBENHAVN, 4 marts (Reuter) - Et øget salg på de specielt de udenlandske markeder var medvirkende til, at Schades i regnskabet for 1996, som omfatter otte måneder, fik en fremgang i det ordinære resultat før skat på ca. 15 pct. til 18,1 mio. kr. Det fremgår tirsdag af selskabets regnskab.
- Selskaberne i England, Sverige og Danmark har opnået meget tilfredsstillende resultater, mens det franske selskab har fortsat den positive udvikling, skriver ledelsen i regnskabet.
Medvirkende årsag til den positive udvikling i koncernen har desuden været den positive udvikling i prisen på selskabets primære råvare - papir - samt den kendsgerning, at foråret, der traditionelt er en lavsæson, ikke indgår i regnskabet på grund af omlægningen af regnskabsåret.
- Det pæne resultat - og koncernens gode likviditet - er baggrunden for, at bestyrelsen vil foreslå generalforsamlingen, at selskabet for regnskabsåret udbetaler et udbytte på 10 kr. pr. aktie, hedder det videre.
På bundlinien fik Schades et overskud på 13,3 mio. kr. mod 10,1 mio. kr i regnskabsåret 1995/96.
I 1997 venter Schades et resultat efter skat på ca. 18 mio. kr.
- Jørn Nurkka (+45) 33 96 96 55.
(c) Reuters Limited 1997.
