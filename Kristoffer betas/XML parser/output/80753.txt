SCANOLA AFVISER FORHANDLINGER MED AARHUS OLIE.

KØBENHAVN, 26 februar (Reuter) - Aarhus Olie er ikke i færd med at købe rapsolie-og foderfabrikken Scanola, som det fremgik af Berlingske Tidende onsdag.
Scanola, der ligesom Aarhus Olie er placeret på havnen i Århus, er i øjeblikket i store økonomiske vanskeligheder, og skulle ifølge Berlingske Tidende derfor have tilbudt at lade sig sælge til Arhus Olie. Det afviser Scanolas direktør Jørgen Lund Christiansen.
- Det er noget sludder. Vi forhandler ikke med Arhus Olie, siger Jørgen Lund Christiansen fra Scanola til Reuters Finans.
Efter at have være lukket siden oktober sidste år genåbnede Scanola i slutningen af januar.
Aarhus Olie, der selv producerer 30-35.000 tons rapsolie om året, kom ud af 1995 med et overskud på 89 mio. kr. ud af en omsætning på 3.551 mio. kr. Koncernen venter for 1996 et resultat på niveau med eller lidt lavere end resultatet for 1995.
- Stig Ørskov Pedersen (+45) 33 96 96 59.
(c) Reuters Limited 1997.
