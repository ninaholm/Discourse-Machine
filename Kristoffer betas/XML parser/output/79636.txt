120.000 FLERE I ARBEJDE I PERIODEN 94-98 - REGERING.

KØBENHAVN, 31 januar (Reuter) - Regeringen forventer i perioden 1994-1998 en stigning i beskæftigelsen på ca. 120.000 personer. Det fremgår af en meddelelse som Finans-og Økonomiministeriet fremlage på regeringskonferencen på Skuldelev Kro ved Skibby fredag.
Regeringens forventning, skal ses på bagggrund af, at i perioden 1988 til 1993 faldt beskæftigelsen med 120.000 personer.
- Det afgørende er, at udviklingen går i den rigtige retning, samtidig med at inflationen er lav, hedder det i meddelelsen.
De to ministerier henviser til, at det er lykkes regeringen at fastholde den lave inflation samtidig med at arbejdsløsheden er faldet til 225.000. (/mbp).
(c) Reuters Limited 1997.
