VT Hld tilbyder ledende medarbejdere aktieoptioner.

KØBENHAVN, 6 juni (Reuter) - Bestyrelsen i VT Holding etablerer nu et Incentive Program for ledende medarbejdere i koncernen, oplyser selskabet fredag i en fondsbørsmeddelelse.
- Bestyrelsen har dags dato besluttet, at programmet udformes således, at de ledende medarbejdere får en ret til inden for de næste fem år at erhverve B-aktier i VT Holding til kurs 285 kr. per aktie a 20 kr. De ledende medarbejdere vil i alt få mulighed for at erhverve indtil 200.000 stk. (nom. 4.000.000 kr.) B-aktier, hedder det i meddelelsen.
(c) Reuters Limited 1997.
