FASTLÅSTE OBLIGATIONER AFVENTER PPI-TAL OG FOMC.

KØBENHAVN, 13 november (Reuter) - De danske obligationer ses stige ca. 0,15 kurspoint i den lange ende fra morgenstunden. Det skyldes primært en stærkere US-dollar, der trækker de europæiske randvalutaer med op overfor D-marken samt et hævet amerikansk rentemarked.
- Men der efter er der ikke meget, der tyder på, at markedet kan køre meget højere. Det virker noget fastlåst forud for FOMC-mødet, siger en obligationshandler.
Statens 8 pct. 2006 blev derfor sat til kurs 108,18/6,78 pct. fra morgenstunden mod 108,00/6,81 pct. ved 16-tiden tirsdag.
(c) Reuters Limited 1996.
