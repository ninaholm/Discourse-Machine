Søndagsavisens fusion godkendt - Aros.

KØBENHAVN, 9 juni (Reuter) - Søndagsavisen har fået godkendt sin fusion med Søndagsavisen Invest, således at Søndagsavisen a-s er fortsættende selskab, oplyser Aros Securities mandag.
- Den vedtagne fusion mellem Søndagsavisen a-s og Søndagsavisen Invest, med Søndagsavisen a-s som det fortsættende selskab, er nu godkendt i Erhvervs-og Selskabsstyrelsen, oplyser Aros Securities i en meddelelse.
Sidste noteringsdag for Søndagsavisen Invest er onsdag den 11. juni 1997. Mandag den 16. juni 1997 efter daglig opdatering er der ombytning af aktier og evt. tildeling af delbeviser. I perioden den 17. juni til den 30. juni 1997 er der handel med delbeviser, og torsdag den 3. juli er der ombytning af delbeviser og afregning af overskydende delviser, oplyser Aros Securities.
- Carl Johan Corneliussen (+45) 33 96 96 57.
(c) Reuters Limited 1997.
