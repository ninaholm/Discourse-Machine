CODAN HAR IKKE TAGET STILLING TIL RIEBER-TILBUD.

KØBENHAVN, 15 januar (Reuter) - Forsikringskoncernen Codan har ikke taget stilling til det tilbud, som norske Rieber &amp; Søn er kommet med, oplyser finansdirektør Michael Colding-Jørgensen.
- Det har vi ikke taget stilling til endnu, siger Michael Colding-Jørgensen, der henviser til, at der er en periode på fire uger til at beslutte sig for et eventuelt salg af aktieposten.
Codan ejer ca. 10 pct. af aktiekapitalen i Phønix Contractors, og den norske koncern har afgivet købstilbud på samtlige aktier i Phønix.
(c) Reuters Limited 1997.
