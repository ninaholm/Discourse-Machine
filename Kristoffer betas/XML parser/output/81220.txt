JØP vælger sikker løsning i Phønix-sag - JØP.

KØBENHAVN, 7 marts (Reuter) - Frygten for at kampen om asfaltkoncernen Phønix ender uden sejrherre fik fredag Juristernes og Økonomernes Pensionskasse (JØP) til at sælge sin aktiepost i Phønix, der tidligere var opgivet til 6,4 pct. af aktiekapitalen.
- De nuværende tilbud er betinget af, at køberne opnår en vis andel af stemmerne. Usikkerheden for, at ingen af parterne når den ønskede andel opvejes ikke af sandsynligheden for et højere tilbud. Derfor solgte vi, siger direktør Henrik Olejasz Larsen fra JØP til Reuters Finans.
Usikkerheden om hvem, der bliver sejrherre i kampen om Phønix blev ikke mindre efter fredagens nye og højere tilbud fra norske Rieber &amp; Søn, der nøjagtig matcher tilbuddet fra Icopal på 876 mio. kr.
Køberen af JØPs aktiepost er Rieber &amp; Søn. Icopal har ifølge finansdirektør Asger Laursen ikke købt Phønix-aktier.
- Stig Ørskov Pedersen (+45) 33 96 96 59.
(c) Reuters Limited 1997.
