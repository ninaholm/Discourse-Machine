ØGEDE SALGSOMKOSNINGER BAG LAVERE SIS-OVERSKUD.

KØBENHAVN, 26 februar (Reuter) - Øgede salgsudgifter til udstillinger og introduktion af nye produkter er en af årsagerne til, at det primære resultat i SIS International faldt til 8,5 mio. kr. i halvåret 1996/97 fra 11,8 mio. kr. i halvåret 1995/96.
- Indtægterne (fra de øgede salgsudgifter, red.) realiseres først fra foråret 1997, skriver kontormøbel-virksomheden i sin regnskabsmeddelelse.
SIS&apos; salg har udviklet sig forskelligt fra møbeltype til møbeltype, fremgår det af regnskabet.
- Salget af traditionelle EDB-møbler er, som forventet, faldet pga. generelt faldende efterspørgsel... Salget af kontormøbler har vist en markant stigning i forhold til sidste år...Salget af undervisningsmøbler er på niveau med sidste år, skriver virksomheden.
Også på SIS&apos; eksportmarkeder har salget udviklet sig forskelligt.
I USA og England er salget og indtjeningen steget, mens den er faldet i Sverige og Norge.
- Morten Bonde Pedersen (+45) 33 96 96 51.
(c) Reuters Limited 1997.
