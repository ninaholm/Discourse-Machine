Lokale banker indgår aftale med Trygg-Hansa.

KØBENHAVN, 28 april (Reuter) - 13 lokale pengeinstitutter indgår samarbejdsaftale med det svenske forsikringsselskab Trygg-Hansa om formidling af skadesforsikringer til privatkunder. Det fremgår af en pressemeddelelse fra De Samabejdende Pengeinstitutter, som er dannet af de 13 pengeinstitutter.
- Pengeinstitutterne har valgt det svenske forsikringsselskab Trygg-Hansa som samarbejdspartner. Konceptet muliggør, at kunderne efter besøg i banken kan gå hjem med selve forsikringspolicen i hånden, skriver pengeinstitutterne.
(c) Reuters Limited 1997.
