SystemForum vil købe KF Koncernen - SystemForum.

KØBENHAVN, 4 juli (Reuter) - SystemForum har i dag indgået betinget aftale om overtagelse kapitalen i KF Data A/S, Daninformation Aps, samt relaterede aktiviteter i KF Data Erhverv A/S (KF Koncernen), oplyser SystemForum fredag.
- En gennemførelse af overtagelsen forventes at ville forøge SystemForum A/S&apos; allerede offentliggjorte forventning til omsætning i 1997 med ca. 50 mio.kr., uden dog at medføre en væsentlig stigning i resultat efter skat, da det forventes, at der skal afholdes en række strukturtilpasningsomkostninger i 2. halvår 1997, hedder det i en meddelelse til Fondsbørsen.
SystemForum understreger, at overtagelsen af kapitalen i KF Data A/S, Daninformation Aps, samt de relaterede aktiviteter i KF Data Erhverv A/S (KF Koncernen) er betinget af et tilfredsstillende resultat af due diligence, og handelsbetingelserne vil blive endeligt fastlagt i forbindelse hermed. Due diligence forventes afsluttet medio juli 1997.
KF Koncernen forhandler PC-produkter og netværksløsninger til hovedsageligt amter og kommuner i Danmark, og er leverenadør af administrative løsninger på Concorde platformen.
SystemForum oplyste i en meddelse til fondsbørsen i juni, at den for 1997 venter en koncernomsætning på ca. 510 mio.kr. og et resultat efter skat på godt 11 mio.kr.
- Erik Matzen (+45) 33 96 96 51.
(c) Reuters Limited 1997.
