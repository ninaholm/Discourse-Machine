EAC fremlægger giftrapport på pressemøde i dag.

KØBENHAVN, 12 juni (Reuter) - EAC vil torsdag kl. 15.00 på et pressemøde fremlægge koncernens redegørelse om brugen af sprøjtegiften paraquat, meddeler selskabet.
På pressemødet vil der være fire repræsentanter til stede fra den britiske kemikoncern Zeneca, der sammen med EAC ejer en giftfabrik i Thailand. Fabrikken producerer sprøjtemidlet Paraguat, der er forbudt i Danmark. Sprøjtemidler sælges i en række sydøstasiatiske lande, blandt andet i militærdiktaturet Burma.
Torsdagens pressemøde ligger i forlængelse af EAC-ledelsens møde med en række af selskabets største investorer torsdag formiddag og et møde med Miljøstyrelsen torsdag kl. 13.00.
På mødet med Miljøstyrelsen vil EAC fremlægge en plan om at uddanne de sydøstasiatiske landarbejdere i brugen af sprøjtegifte, oplyser selskabet.
- Stig Ørskov Pedersen (+45) 33 96 96 59.
(c) Reuters Limited 1997.
