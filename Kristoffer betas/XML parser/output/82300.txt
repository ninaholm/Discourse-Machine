NKT øger teflons brugbarhed - Ingeniøren.

KØBENHAVN, 4 april (Reuter) - Forskere fra NKT Research Center har opfundet en ny teknik, der gør det muligt at lime på teflon. Det skriver Ingeniøren fredag.
- Metoden bag opfindelsen går kort fortalt ud på, at man ved hjælp af et plasma, der er en ioniseret gas med meget høje temperaturer, kan forbehandle vanskelige plastoverflader under vakuum, så det bliver muligt at koble monomerer (mindre molekyler) på overfladen, der binder lim og maling, skriver Ingeniøren.
I princippet kan teknikken også bruges til at lægge et andet materiale i et tyndt lag af plastoverfladen.
- Og den mulighed er både Maersk Medical, der fremstiller engangsartikler til den medicinske industri, og Novo Nordisk interesserede i, skriver Ingeniøren.
De vil nemlig gerne fremstille medicinsk emballage og udstyr med forbedrede barriereegenskaber.
- Eva Elgaard Pedersen (+45) 33 96 96 57.
(c) Reuters Limited 1997.
