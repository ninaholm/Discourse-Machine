NATBANK SOLGTE FREDAG INDSKUDSBEVISER FOR 21,2 MIA.

KØBENHAVN, 3 marts (Reuter) - Nationalbanken solgte fredag indskudsbeviser for 21,2 mia. kr. til en uændret rente på 3,50 pct. Indskudsbeviserne har forfald 14. marts.
Nationalbanken havde tekniske vanskeligheder fredag. Derfor er salgstallet først klar i dag.
Fredag forfaldt en tidligere serie på i alt 18,0 mia. kr. Dermed blev markedets nettolikviditet formindsket med 3,2 mia. kr.
Ved torsdagens repo med valør fredag blev 12,3 mia. kr. drænet fra markedet. Den samlede virkning bliver altså, at markedet er blevet drænet for 15,5 mia. kr.
Mandag har Nationalbanken atter annonceret salg af indskudsbeviser. Indskudsbeviserne forfalder ligeledes den 14. marts.
- Uffe Hansen (+45) 33 96 96 58.
(c) Reuters Limited 1997.
