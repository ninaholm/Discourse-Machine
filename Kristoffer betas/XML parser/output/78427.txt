NKT&apos;S ANDEL AF KONCERNRES I 1996 OPJUSTERES.

KØBENHAVN, 18 december (Reuter) - NKT Holding oplyser onsdag, at i forbindelse med en behandling af koncernens resultat for 1996 er nået frem til, at driftsresultatet, det ordinære resultat og resultatet før skat ligger over de tidligere forventninger for 1996, der blev oplyst i august. Det fremgår af en fondsbørsmeddelelse.
- NKT&apos;s andel af koncernens resultat før skat forventes at blive omkring 180 mio. kr., skriver NKT. I 1995 var det tilsvarende resultat 94 mio. kr.
Den positive udvikling, som NKT har været inde i 1996, forventes samtidig at fortsætte næste år.
- NKT&apos;s andel af koncernresultatet før skat i 1997 forventes således at være på niveau med eller lidt bedre end 1996-resultatet, hedder det videre.
(c) Reuters Limited 1996.
