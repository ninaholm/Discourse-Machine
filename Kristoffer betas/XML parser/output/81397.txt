Antal varslede afskedigelser faldt i 1996 - DA.

KØBENHAVN, 13 marts (Reuter) - I 1996 var antallet af personer omfattet af en varslet afskedigelse 10.074. Det svarer til et fald på ca. 15 pct. i forhold til 1995. Dermed blev 1996 året i 1990&apos;erne med det næstlaveste antal varslede afskedigelser. Det skriver Dansk Arbejdsgiverforening (DA) i det seneste nummer af Agenda på baggrund af tal fra Arbejdsmarkedsstyrelsen.
- Varsling af større afskedigelser giver et fingerpeg om, i hvilken retning beskæftigelsen bevæger sig. Men det er ikke et skudsikkert mål, da det ikke er sikkert, at varslingen bliver ført ud i livet, skriver DA.
(c) Reuters Limited 1997.
