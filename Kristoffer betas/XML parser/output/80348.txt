FÆRRE TAB GAV STØRRE OVERSKUD HOS MIDTBANK I 96.

KØBENHAVN, 18 februar (Reuter) - Markant færre tab på kunderne var med til at øge overskuddet hos Midtbank i 1996, fremgår det af årsregnskabet, der blev offentliggjort tirsdag.
- Afskrivninger og hensættelser på debitorer faldt i 1996 til 65 mio. kr. mod 90 mio. kr. i 1995, hvilket svarer til et fald på 27,8 pct., skriver ledelsen i regnskabet for 1996, der viste et ordinært resultat før skat på 106,8 mio. kr. mod 73,4 mio. kr. i 1995.
Men højere kursreguleringer af værdipapirer var også med til at trække resultatet i den rigtige retning.
(c) Reuters Limited 1997.
