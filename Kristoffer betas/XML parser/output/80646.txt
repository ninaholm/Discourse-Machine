SYDBANK SER 10-ÅRIG RENTE I 7,10 PCT ULTIMO 1997.

KØBENHAVN, 25 februar (Reuter) - Sydbank forudser, at renten på den toneangivende 10-årige statsobligation i 1997 vil være svagt stigende for sidst på året at ligge 7,10 pct. Det fremgår af en analyse af dansk økonomi.
- Den lange danske rente ventes at stige moderat i 1997 som følge af inflationsudviklingen, lønudviklingen og væksten, skriver Sydbanks økonomer.
Renten på statens 10-årige benchmark er tirsdag morgen 6,22 pct. hvilket giver et rentespænd til den tilsvarende tyske obligation på 68 pct.
På et års sigt forventer økonomerne en udvidelse af dette rentespænd til et pct.point., primært på baggrund af højere inflation og højere vækst.
- Eurori blandt udenlandske investoerer kan dog med baggrund i ØMU-processen føre til fastholdelse af et lavt rentespænd over for Tyskland på kort sigt, skriver Sydbanks økonomer.
Som følge af forventningerne om svagt stigende danske renter og en lavere amerikansk dollar på sigt venter Sydbank ikke de store aktiekursstigninger i 1997, hedder det i analysen.
- Per Bech Thomsen (+45) 33 96 96 56.
(c) Reuters Limited 1997.
