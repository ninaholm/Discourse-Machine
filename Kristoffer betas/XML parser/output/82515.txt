Rekord i biltransporter i 1 kvt 97 hos Mols-Linien.

KØBENHAVN, 10 april (Reuter) - Mols-Linien overførte i første kvartal 1997 det højeste antal personbiler i rederiets historie i den periode af året, fremgår det torsdag af et referat fra Mols-Liniens ordinære generalforsamling.
- Om konkurrencesituationen oplystes, at fremgangstendensen i personbiloverførslerne var fortsat efter årsskiftet, således at overførselstallet for personbiler i første kvartal i 1997 er det højeste i rederiets historie for denne periode, hedder det i referatet.
(c) Reuters Limited 1997.
