APM-aktier trak KFX-indeks i plus mandag.

KØBENHAVN, 28 juli (Reuter) - På en ellers stille dag, hvor markedsdeltagerne havde indstillet sig på en sivende tendens, lykkedes det alligevel KFX-indekset at slutte 1,31 point højere i 190,60.
- Der kom lidt interesse for A. P. Møller-aktierne en times tid før lukning, hvilket var den primære årsag til det positive lukkeniveau. Mig bekendt er der ikke noget nyt i markedet på aktierne, men den fortsat stærke dollar hjælper dem godt på vej, siger en handler.
Tirsdag venter handleren et marked på mandagens niveau - måske lidt højere - men med lidt mere aktivitet.
(c) Reuters Limited 1997.
