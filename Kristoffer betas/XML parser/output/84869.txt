Skattestigning i kommuner nær nul i 1998 - Finmin.

KØBENHAVN, 17 juni (Reuter) - I gennemsnit må de danske kommuner holde skattestigninger tæt på nul i 1998, skriver finansminister Mogens Lykketoft i en kommentar til nattens aftale mellem Finansministeriet og landets kommuner om de kommunale budgetter for næste år.
- I 1998 må amterne udskrive en ekstra halv skatteprocent, mens kommunerne i gennemsnit må ventes at holde sig tæt ved nul. Til gengæld falder bundskatten til staten med to pct., og det samlede skattetryk falder derfor i 1998, skriver Lykketoft.
Han fremhæver, at aftalen giver plads til, at kommunerne og amterne kan levere en større og bedre service, blandt andet på grund af større bevillinger til sygehuse og børnepasning.
- Morten Bonde Pedersen (+45) 33 96 96 51.
(c) Reuters Limited 1997.
