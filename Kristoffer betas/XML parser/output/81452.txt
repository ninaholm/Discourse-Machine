Rieber optimistisk vedr Phønix - adm dir.

KØBENHAVN, 13 marts (Reuter) - Olav Daviknes, der er administrerende direktør i den norske entreprenør-koncern, Rieber &amp; Søn, er &quot;optimistisk&quot; hvad angår chancerne for at overtage Phønix Contractors.
- Jeg er optimistisk i den forstand, at jeg nu tror, vi er nærmere målet, siger Olav Daviknes til Reuters Finans.
Han tør dog ikke sige, at han regner med at det vil lykkes at vinde det omsiggribende slag om at overtage Phønix.
- Der har været så mange uforudsigelige begivenheder, der er dukket op, så man skal ikke tage noget på forskud siger han.
Han svarer dog bekræftende, at han mener, at det kun er et nyt købstilbud, der kan hindre Rieber i at overtage Phønix.
- Ja det er vel egentligt kun et nyt bud, der kan forhindre det, og det er ikke ret sandsynligt, siger han.
(c) Reuters Limited 1997.
