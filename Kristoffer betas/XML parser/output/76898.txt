NORDISKE BANKFUSIONER FORTSAT MULIG - WALLENBERG.

HELSINKI, 16 oktober (Reuter) - Konkurrencen vil føre til flere nordiske bankfusioner, men der er ikke nogen på vej i øjeblikket, siger Jacob Wallenberg, der er formand for den svenske SE-Banken, til en finsk avis onsdag.
I interviewet med dagbladet Kauppalehti siger han, at de nordiske banker må forberede sig på gennemførelsen af EMU&apos;en gennem fusioner - både nationalt og på tværs af grænserne.
- Der er ikke behov for arrangementer på tværs af grænserne, men hvis jeg bliver spurgt, om det kan ske, er mit svar, at det kan det, siger Jacob Wallenberg til avisen.
Han vil ikke kommentere spekulationerne i Sverige om en fusion mellem SE-Banken og Handelsbanken eller Nordbanken, fordi han ikke ved, hvor den slags spekulationer er begyndt.
- Det er ren spekulation af svenske aviser, siger Jacob Wallenberg i kommentaren. (/Reuter).
(c) Reuters Limited 1996.
