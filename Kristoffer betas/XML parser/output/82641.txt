Finn Lauritzen ny direktør for Konkurrencerådet.

KØBENHAVN, 15 april (Reuter) - Konkurrencerådet har fået ny direktør. Regeringen udnævnte tirsdag afdelingschef i Erhvervsministeriet Finn Lauritzen til at afløse Lars Skov Madsen, der har valgt at gå på pension, fremgår det af en pressemeddelelse.
Lars Skov Madsens beslutning om at træde tilbage skal tilmed ses i lyset af den kommende gennemførelse af en ny konkurrencelov, som blev fremsat i Folketinget i februar, anfører Konkurrencerådet.
- Konkurrencelovsreformen ventes på en række områder at stille nye krav til medarbejderne i Konkurrencerådet, skriver Rådet.
Finn Lauritzen har i Erhvervsministeriet haft ansvaret for det finansielle område, herunder Børsreformen i 1995.
- Søren Linding Jakobsen (+45) 33 96 96 53.
(c) Reuters Limited 1997.
