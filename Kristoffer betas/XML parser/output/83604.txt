Coloplast ser lavere produktionsudgift 96/97 - dir.

KØBENHAVN, 13 maj (Reuter) - Coloplast-koncernen forventer at nedbringe de samlede produktionsomkostninger med tre-fire pct. svarende til ca. 20 mio. kr. i 1996/97 i forhold til 1995/96. Det fremgik på et pressemøde hos Coloplast tirsdag.
- For alle områder vil produktionsomkostningerne ligge tre-fire pct. under omkostningerne for sidste regnskabsår. Det skyldes bl.a. generelle effektiviseringer og færre produktlanceringer, sagde koncerndirektør Carsten Lønfeldt på pressemødet.
Coloplast aflagde tidligere tirsdag regnskab for første halvår 1996/97. Det viste et resultat før skat på 138 mio. kr. mod 113 mio. kr. i samme periode året før.
Analytikerne havde op til regnskabet forventet et resultat før skat på 128 mio. kr.
- Carl Johan Corneliussen (+45) 33 96 96 57.
(c) Reuters Limited 1997.
