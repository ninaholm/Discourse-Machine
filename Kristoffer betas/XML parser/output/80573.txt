SAS-OVERSKUD VIL FALDE EN HALV MIA SEK I 97 - AROS.

KØBENHAVN, 24 februar (Reuter) - SAS&apos; overskud vil i år falde med en halv mia. SEK til 1,2 mia. SEK, konkluderer Aros Securities i en analyse, som Ugebrevet Mandag Morgen refererer i denne uge.
- Faldet kommer efter et fald fra 2,5 mia. SEK i 1995 til 1,7 mia. SEK sidste år og udløses primært af stærkt skærpet konkurrence på det skandinaviske hjemmemarked, hvor SAS i dag henter hovedparten af sit overskud, hedder det i Mandag Morgen.
Aros vurderer i analysen, at priserne mellem de skandinaviske hovedstæder vil falde mellem 20-30 pct.
- SAS&apos; umiddelbare problem er, at indtægterne smuldrer nu, mens ledelsens tiltag, som skal modvirke tilbagegangen, først for alvor slår igennem om to-fire år. Således er effekten af en ambitiøs spareplan højst usikker på grund af slagsmål med de stærke fagforeninger som truer med strejke, skriver Mandag Morgen på baggrund af Aros&apos; analyse.
- Redaktionen (+45) 33 96 96 57.
(c) Reuters Limited 1997.
