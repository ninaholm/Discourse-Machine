Valuta - Engelsk pund trækker USD op.

KØBENHAVN, 3 januar (Reuter) - Den amerikanske dollar
fortsætter med at styrke sin position over for D-mark og
yen i fredag eftermiddags valutahandel, godt støttet af
stigninger i det engelske pund.
Dollaren brød kortvarigt gennem 116 yen, men faldt
tilbage. Samtidig er USD stormet op til 1,5530 USD/DEM.
Det engelske pund blev sendt til tælling torsdag i
omfattende profittagning, og nåede ned i 2,5942 mod
D-marken og 1,6828 mod dollaren.
- Alt peger i en retning, nemlig en stærkere engelsk
valuta, siger Peter Von Maydell fra UBS.
Analytikere peger på forventninger til en snarlig
stigning i de officielle engelske renter som medvirkende
til at understøtte et i forvejen stærkt engelsk pund.
De ser den 15. januar, hvor finansminister Kenneth
Clarke og Bank of England guvernør Eddie George har
pengepolitisk møde som en sandsynlig dato for en
rentestigning.
Pundet er styrket til 2,6295 mod D-mark og 1,6933 mod
dollaren.
David Bloom fra HSBC James Capel opfordrer dog til
tilbageholdenhed.
- Markedet er forud for sig selv i sine forventninger
til rentestigninger, siger David Bloom.
I mellemtiden peger forventninger til udviklingen i de
franske renter den modsatte vej.
Pierre Guillen og Jean-Rene Bernard indtræder i Bank
of France&apos;s pengepolitiske komite, og det kan ifølge
økonomer betyde en fremskyndelse af franske
rentesænkninger.
- Bank of France vil formodentlig sænke renterne
hurtigere end før, i alt fald til man når det tyske
repo-rente niveau, siger Eric Chaney fra Morgan Stanley.
@
DEM/DKK  USD/DKK FRF/DKK USD/JPY USD/DEM
Fredag    14.50  3,8205   5,9290  1,1310  115,90  1,5430
Fredag    11.00  3,8230   5,9115  1,1330  115,65  1,5455
(/clm).
(c) Reuters Limited 1997.
