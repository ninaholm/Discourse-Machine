SUPERFOS SER YDERLIGERE STIGNING I VÆKST I 97 - BN.

KØBENHAVN, 29 november (Reuter) - Superfos forventer i 1997 at kunne sætte investeringstempoet i vejret, skriver Børsens Nyhedsmagasin fredag på baggrund af et interview med koncernchef Peter Højland.
- Man vil allerede nu kunne se en lidt aktivere trend i opkøbene. Vi begår flere akkvisisioner i år end sidste år. Og vi mener, at vi har kapacitet til at kunne håndtere en yderligere stigning i vores vækst næste år, siger Peter Højland til Nyhedsmagasinet.
Ifølge bladet vil der også kunne blive tale om tilkøb af større virksomheder.
- Vi har ikke som policy at opkøbe større virksomheder, siger Peter Højland.
Opkøbene er en forudsætning for Superfos&apos; strategi, der ifølge magasinet betyder, at Superfos&apos; ordinære resultat skal vokse hvert år med 15-20 pct. mens egenkapitalen skal vokse 15 pct. Strategien blev for kort tid siden forlænget, så den nu rækker til og med 1999.
Efter salget af grovvaredivisionen har Superfos en stor pengetank klar til opkøb. Efter 1. halvår 1996 var soliditeten på 50 pct. og ifølge Peter Højland skal den ikke komme under 35 pct.
USA og Østeuropa er ifølge Nyhedsmagasinet to områder, hvor Superfos ser store muligheder for virksomhedsopkøb i de kommende år. (/uha).
(c) Reuters Limited 1996.
