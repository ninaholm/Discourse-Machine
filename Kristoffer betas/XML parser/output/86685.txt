Nørresundby Bank venter god EK-forrentning i 97.

KØBENHAVN, 14 august (Reuter) - Nørresundby Bank forventer i hele 1997 en tilfredsstillende forrentning af bankens egenkapital. Det fremgår af bankens status over første halvår, der viste et overskud før skat på 33 mio. kr. mod 40 mio. kr. i den tilsvarende periode 1996.
- Vores forventninger om en vis forøgelse af markedsandelen gælder fortsat, og under forudsætning af et uændret renteniveau i forhold til 30. juni 1997 ser vi frem til, at årsresultatet vil vise en tilfredsstillende forrentning af egenkapitalen, skriver Nørresundby Bank.
(c) Reuters Limited 1997.
