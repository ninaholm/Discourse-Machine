LIDT FLERE PERSONER PÅ ORLOV I UGE 45 - AMS.

KØBENHAVN, 13 november (Reuter) - Der var i sidste uge en lille stigning i antallet af personer på orlov. Antallet steg med 145 i forhold til ugen før til 56.413, fremgår det af Arbejdsmarkedsstyrelsens seneste opgørelse.
Af de 56.413 er 28.065 på uddannelsesorlov, 27.531 på forældreorlov og 817 på sabbatorlov.
I de første 45 uger af 1996 har 41.795 fået bevilget forældreorlov, og 62.913 har fået orlov til uddannelse. Kun 1.419 har fået orlov til sabbat. (/uha).
(c) Reuters Limited 1996.
