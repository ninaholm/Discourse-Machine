9-10 pct flere passagerer på DFDS&apos; Kbh-Oslo-rute.

KØBENHAVN, 4 marts (Reuter) - DFDS&apos; Scandinavian Seaways færgefart mellem Oslo og København fik i 1996 en passagerfremgang på 9-10 pct. fra året før, oplyste DFDS&apos; adm. direktør, Niels Bach, ved præsentationen af transportkoncernens regnskab for 1996 tirsdag.
- Passagertallet steg med mellem ni og 10 pct. på København-Oslo ruten til knap 700.000 passagerer, sagde Niels Bach. Passagertallet fordeler sig på omkring 300.000 nordmænd, 200.000 danskere og andre nationaliteter for resten, forklarede han.
(c) Reuters Limited 1997.
