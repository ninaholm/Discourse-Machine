Norsk Cola-licens ventes at indgå i CCNB - Cola.

KØBENHAVN, 4 marts (Reuter) - Grunden til, at den norske Coca-Cola licens endnu ikke er inddraget i Coca-Cola Nordic Beverages (CCNB), skyldes igangværende forhandlinger i Norge, men informationschef Bjørn H. Eriksen fra Coca-Cola Nordic regner med, at Norge snart vil indgå i CCNB, siger han til Reuters Finans tirsdag.
- Der er i øjeblikket forhandlinger i gang omkring inddragelsen af Norge i CCNB, og jeg kan ikke kommentere de forhandlinger nærmere, men vi vurderer, at Norge også vil indgå i CCNB, siger Bjørn H. Eriksen.
Den finske Coca-Cola-licens udløber her til foråret og indtil nu er det finske Hartwall, som har stået for produktion og distribution i Finland.
- Vi forhandler i øjeblikket med Hartwall om licensen, og jeg kan således ikke kommentere om Finland også skal indgå i CCNB, fortsætter han.
- Jørn Nurkka (+45) 33 96 96 55.
(c) Reuters Limited 1997.
