Billund Lufthavns passagervækst 18,8 pct i 1 hlv.

KØBENHAVN, 1 juli (Reuter) - Det samlede passagerantal gennem Danmarks andenstørste lufthavn, Billund Lufthavn steg i de første seks måneder af 1997 med 18,8 pct. på årsbasis til 1.003.979 passagerer mod 844.827 i samme periode sidste år, fremgår det af en trafikrapport udsendt tirsdag.
Fremgangen er størst på udenrigsruterne, hvor antallet af passagerer er steget med 37,0 pct. mod 7,4 pct. og 15,6 pct. for hhv. inderigstrafikken og chartertrafikken.
På fragtområdet er den samlede mængde luftfragt steget 18,4 pct. til over 18.000 tons.
I juni steg antallet af passagerer med 7,6 pct., selv om antallet af passagerer på indenrigsruterne faldt 3,5 pct. Væksten i udenrigsruterne mere end opvejede det indenlandske passagertab, mens chartertrafikken lå uændret i juni, fremgår det.
Faldet i indenrigstrafikken var ventet som følge af åbningen af togforbindelse over og under Storebælt den 1. juni. Faldet er dog mindre, end Billund Lufthavn havde forventet, skriver lufthavnen.
- Søren Linding Jakobsen (+45) 33 96 96 53.
(c) Reuters Limited 1997.
