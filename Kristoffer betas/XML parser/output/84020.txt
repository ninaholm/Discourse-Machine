Horn håber på plus med ny handlingsplan.

KØBENHAVN, 23 maj (Reuter) - Horn Belysning har udarbejdet en handlingsplan, der med et uændret salgsniveau på 48 mio. kr., skal vende de seneste års underskud til et plus. Det fremgår af koncernens regnskab for første halvår 1996/97, der blev fremlagt fredag.
- Bestyrelsen har med baggrund i de senere års utilfredsstillende resultater udarbejdet en handlingsplan for de næste to år, som sigter på at selskabet med en omsætning på 48 mio. kr. skal blive overskudsgivende, skriver Horn Belysning.
I 1995/96 omsatte Horn for 48,1 mio. kr., mens det i første halvår 1996/97 blev til et salg på 23,6 mio. kr. mod 27,2 mio. kr. i første halvår 1995/96.
(c) Reuters Limited 1997.
