Fortsat ingen tegn på struktur-stramninger - Uni.

KØBENHAVN, 27 maj (Reuter) - Forbedringen af de offentlige finanser er fortsat drevet af stigende indtægter og ikke af lavere udgifter. Dermed er der endnu ikke lagt op til nogen strukturel forbedring af de offentlige finanser, siger økonom i Unibank Markets, Jesper Nielsen i en kommentar til regeringens seneste økonomiske prognose udsendt tirsdag.
- Regeringen betoner en fortsat relativ stram økonomisk politik, og det er godt. Men hvis opstramningen skal være strukturel, skal man regulere på udgiftssiden. Det viser det seneste afgiftsforlig og regeringens seneste prognose ingen tegn på, siger Jesper Nielsen.
Han henviser til signalværdien i regeringens nyligt indgåede aftale med SF og Enhedslisten om større trafikafgifter uden indgreb på udgiftsposterne for at forbedre de offentlige finanser.
(c) Reuters Limited 1997.
