SAS DANMARK ER MED PÅ NY UOFFICIEL KFX-LISTE.

KØBENHAVN, 8 oktober (Reuter) - SAS Danmark er måske alligevel med i KFX-indekset på Københavns Fondsbørs, når Fondsbørsen sammensætter det nye indeks den 1. november. Det viser en beregning, som Reuters Finans er i besiddelse af. Den er udarbejdet af aktieafdelingen i en dansk bank.
Beregningen er foretaget i begyndelsen af oktober, og den er dermed nyere end den liste, som n om sammensætningen af det nye KFX-indeks træffes en gang om året den 1. november af Københavns Fondsbørs efter en indviklet beregningsmetode, der tager hensyn til aktiernes markedsværdi og aktiviteten i aktierne på Fondsbørsen.
Hver dag udvælges de 25 mest handlede aktier, og de 25 aktier, som flest gange har været blandt de mest handlede udgør en basisportefølje. Der efter vælges de 20 aktier i basisporteføljen, der har den største markedsværdi, og de udgør KFX-indekset.
Når regnskabet gøres op, korrigeres der for de selskaber, der er blevet optaget på Københavns Fondsbørs i det forløbne år, og dermed ikke har haft mulighed for at være blandt de 25 mest handlede i hele perioden.
På opgørelsen fra begyndelsen af oktober optræder tøjproducenten Carli Gry i basisporteføljen, selv om selskabets aktier har en markedsværdi på under to mia. kr. Men de er alligevel med i basisporteføljen, fordi der har været stor aktivitet i aktien i den periode, selskabet har været noteret på Fondsbørsen.
Optagelse i KFX-indekset betyder traditionelt kursstigninger for en aktie, mens der normalt registeres kursfald efter udtræden af indekset. (/olm).
(c) Reuters Limited 1996.
