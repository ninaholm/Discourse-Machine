MINDRE INTERNATIONAL VEJGODSTRANSPORT I 3 KVT - DS.

KØBENHAVN, 18 december (Reuter) - Transportarbejdet ved international vejgodstransport med danske lastbiler lå i 3. kvartal 1996 på 2,6 mia. tonkm. Det er 13 pct. mindre end i 3. kvartal 1995, oplyser Danmarks Statistik onsdag.
Nedgangen skyldes overvejende, at der har været mindre kørsel fra Danmark til Nordtyskland.
I 3. kvartal 1996 blev der fragtet 3,6 mio. tons gods med danske lastbiler i international transport, hvilket er 15 pct. mindre end i 3. kvartal året før. Godsmængden ved transportkørsel er gået tilbage med 22 pct., mens der ved importkørsel har været en nedgang på seks pct. Der har især været mindre eksportkørsel med grus, sand, cement, jord, sten mv., samt med næringsmidler og foder. Ved importkørsel har der været mindre mængder af stykgods.
(c) Reuters Limited 1996.
