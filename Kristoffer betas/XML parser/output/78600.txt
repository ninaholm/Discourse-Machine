DIREKTØRSKIFTE I TELE DANMARKS DANADATA.

KØBENHAVN, 30 december (Reuter) - Max Roesen fratræder pr. 31. december 1996 efter eget ønske stillingen som adm. direktør for DanaData, oplyser Tele Danmark i en pressemeddelelse mandag.
Bestyrelsen for DanaData har udnævnt Jan Elbæk Petersen som ny adm. direktør. Han har hidtil har været medlem af direktionen med ansvar for selskabets afsætning.
Direktør Max Roesen vil fra 1. januar 1997 stå til rådighed for direktionen i Tele Danmark og bliver fra samme dato medlem af bestyrelsen for DanaData. (/jnu).
(c) Reuters Limited 1996.
