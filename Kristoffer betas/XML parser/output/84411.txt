Kbh Bank anbefaler FLS-aktie op til kurs 1200.

KØBENHAVN, 4 juni (Reuter) - Aktieanalytikerne hos Den Københavnske Bank har opjusteret anbefalingen på FLS Industries, så der nu anbefales køb af aktien op til kurs 1.200, fremgår det af månedsbrevet, som banken udgiver.
- Den aktuelle prisfastsættelse af FLS er efter vores vurdering attraktiv og vi anbefaler, at FLS-aktien købes op til et niveau omkring kurs 1.200, hedder det i vurderingen, der er dateret den 30. maj
FLS-aktien blev tirsdag handlet i kursniveauet 1.030, og Den Københavnske Bank har hidtil anbefalet køb af FLS-aktien op til kurs 1.050.
- Vi er optimistiske med hensyn til den fremtidige indtjening i FLS, dog er det usandsynligt at fremgangen i indtjeningen i 1997 bliver på niveau med fremgangen i 1996, skriver banken, der henviser til, at resultatet af den primære drift steg med hele 25 pct. i 1996 til 1.007 mio. kr.
Den Københavnske Bank venter et resultat af den primære drift på 1.175 mio. kr. i år og 1.350 mio. kr. i 1998, fremgår det.
- Ole Mikkelsen (+45) 33 96 96 54.
(c) Reuters Limited 1997.
