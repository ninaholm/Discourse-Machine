RIEBER-BUD PÅ PHØNIX GAVNER LOKALSAMFUND - RIEBER.

KØBENHAVN, 28 januar (Reuter) - Det norske Rieber &amp; Søns købstilbud på Phønix vil gavne både lokalsamfundet og Vejen, vurderer Rieber &amp; Søn i en pressemeddelelse tirsdag.
Meddelelsen kommer efter at Phønix tirsdag morgen oplyste, at der afventes flere købstilbud på selskabet.
Rieber &amp; Søn er i den nye pressemeddelelse godt tilfreds med, at bestyrelsen i Phønix tidligere har vurderet, at hvis der bliver tale om en overtagelse af selskabet, vil Rieber &amp; Søn være en fornuftig konstellation for virksomheden og dens medarbejdere.
Derudover er Rieber &amp; Søn godt tilfredse med, at bestyrelsen i sin endelige afgørelse vil lægge vægt på aktionærernes interesse.
- Denne prioritering er netop sammenfaldende med de forhold, som Rieber &amp; Søn har lagt vægt på i forbindelse med det fremsatte købstilbud og den fortsatte udvikling i Phønix, hedder det i meddelelsen.
(c) Reuters Limited 1997.
