Valuta - Dollaren fastholder stærkere niveauer.

KØBENHAVN, 18 oktober (Reuter) - I Europa holder den
amerikanske dollar fast i sit nye stærke niveau over
1,5400 over D-mark i formiddagshandelen fredag.
D-marken svækkedes torsdag eftermiddag, efter den
russiske præsident Jeltsin fyrede sin sikkerhedschef
Alexander Lebed. En dollar koster således 1,5420 D-mark.
Mod den japanske valuta oplevede dollaren i nattens
fjernøstlige handel en stigning op til 112,55 yen, efter
massive køb af mark for yen udløste stop-loss ordrer,
fortæller dealere. Dollaren handles til 112,50 yen ved
11-tiden.
Det tyske Ifo-institut offentliggjorde i dag sit
indeks over det økonomiske klima i Tyskland, og det viste
en stigning til 95,7 mod ventet 95,0.
Adrian Schmidt fra Chase Investment Bank mener dog
ikke, at indekset på nogen måde vil kunne lægge pres på
Bundesbank for at hæve renterne.
Hans-Juergen Meltzer fra DB Research samtykker og ser
ingen tegn på overophedning i den tyske økonomi.
Det samlede tyske PPI-tal for september blev også
offentliggjort fredag. Det faldt indenfor forventningerne
med en stigning på 0,2 pct.
Italiens premierminister Prodi havde torsdag møde med
den tyske kansler Helmuth Kohl. Denne forsikrede Prodi om
Tysklands ønske om, at se Italien i ØMU&apos;en så hurtigt som
muligt, ifølge Prodi.
D-marken handles til 996,75 lire fredag formiddag.
DEM/DKK  USD/DKK FRF/DKK USD/JPY USD/DEM
Torsdag   11.18  3,8315   5,8975  1,1325  112,00  1,5395
Torsdag   11.18  3,8315   5,8975  1,1325  112,00  1,5395
(/clm).
(c) Reuters Limited 1996.
