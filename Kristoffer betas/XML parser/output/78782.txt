LD FASTSÆTTER KONTORENTE TIL 14,9 PCT I 1996.

KØBENHAVN, 7 januar (Reuter) - Lønmodtagernes Dyrtidsfond (LD) har fastsat kontorenten for 1996 til 14,9 pct. før realrenteafgift svarende til 12,5 pct. efter realrenteafgift, oplyser LD i en pressemeddelelse.
Renten for 1997, hvis der hæves af kontoen i løbet af året, er fastsat til 6,0 pct. p.a. efter realrenteafgift. Det svarer til en rente på 8,0 pct. før realrenteafgift.
- Der er tale om, at 1996 særligt på aktiesiden har givet store gevinster for kontohaverne. En lønmodtager, som var fuldtidsbeskæftiget i perioden 1977-1979 har derfor i året fået forøget sin opsparing med knap 4.000 kr. ved at have sine penge i LD, udtaler LDs direktør Flemming Skov Jensen i den forbindelse. (/uha).
(c) Reuters Limited 1997.
