OBLIGATIONER SLUTTER STYRKET EFTER GOD HANDEL.

KØBENHAVN, 9 oktober (Reuter) - Det danske obligationsmarked slutter onsdag styrket efter en dag, hvor det svenske marked har været blandt frontløberne.
Herhjemme handles statens 10-årige benchmark, 8 pct. 2006, i eftermarkedet til kurs 108,70, hvilket er et halvt kurspoint højere end i morges. Renten er tilsvarende faldet seks bp til 6,71 pct.
- Det er et rigtigt bull-marked, men vi forventer lidt gevinsthjemtagning senere på ugen, når det bliver klart, om Nationalbanken sænker repo-renten eller ej, siger en obligationschef onsdag eftermiddag.
(c) Reuters Limited 1996.
