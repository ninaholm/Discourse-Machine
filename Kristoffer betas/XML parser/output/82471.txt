Unibank lever op til eget budget i 97 - referat.

KØBENHAVN, 9 april (Reuter) - De første måneder af 1997 er gået som forventet for Unibank, fremgår det af et referat fra bankens generalforsamling onsdag.
- Koncernchef Thorleif Krarup gennemgik gruppens regnskab for 1996 og omtalte de forventninger, der blev angivet i forbindelse med offentliggørelsen af regnskabet. Afsluttende oplyste han, at gruppens resultat i den forløbne del af 1997 har udviklet sig i overensstemmelse med forventningerne, hedder det i referatet fra bankens generalforsamling.
(c) Reuters Limited 1997.
