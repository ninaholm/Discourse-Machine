DAGSKALENDER - Reuters Finans fredag 18 juli.

Her følger et udsnit af de begivenheder, der ventes at få indflydelse på de danske finansmarkeder i dag:
* REGNSKAB:
- Korn-og Foderstofkompagniet (KFK) offentliggør halvårsregnskab. KFK har i slutningen af april nedjusteret sine forventninger til årsresultatet for 1997 til et overskud på niveau med koncernresultatet fra 1996 på 75 mio. kr. Det er især stigende råvarepriserne, der presser indtjeningen.
* FONDSBØRSEN:
- Udløbstime for juli-future på KFX-indekset kl. 11.00-12.00.
* NATIONALBANKEN:
- Finansiel månedsstatistik for juni med bl.a. tal for udviklingen i bankernes og realkreditinstitutternes udlån samt udlandets nettokøb af kroneobligationer.
* DANMARKS STATISTIK:
- Bevægelser på bilmarkedet juni (kl. 9.30). De Danske Bilimportørers tal for udviklingen i juni viste et fald i antallet af solgte personbiler på 38 pct. til 8.050 enheder. Det store fald har rod i afgiftsstigninger fra den grønne afgiftspakke, der trådte i kraft den 1. juni og som har fremskyndet salget af nye biler.
* TYSKLAND:
- Ifo-erhvervsklimaindikator juni (kl. 10.00)
* USA:
- Handelsbalance maj (kl. 14.30). Konsensusskøn iflg. Reuters: Et underskud på 9,2 mia. US-dollars.
Indeks til kalendere for forskellige markeder og lande fås ved at Reuters Finans: Tlf.: 33 96 96 58. Fax: 33 93 84 57.
Email: reuters@post3.tele.dk.
(c) Reuters Limited 1997.
