NEUROSEARCH UDVIDER AKTIEKAPITALEN MED 47.142 STK.

KØBENHAVN, 23 december (Reuter) - NeuroSearch har besluttet at udstede 47.142 stk. aktier a 20 kr. til en enkelt aktionær, der har ønsket at udnytte sin tegningsoption. Efter udstedelsen udgør aktiekapitalen i forskningsvirksomheden nominelt 113.907.820 kr. eller 5.695.391 aktier. Det fremgår af en meddelelse til Fondsbørsen fredag.
NeuroSearch har samtidig besluttet at udstede tegningsoptioner til alle ansatte i selskabet. Det svarer til tegning af i alt nom. 2.660.000 kr. aktier. Tegningskursen er 380 kr. pr. aktie.
- Tegningsoptionerne skal udnyttes helt eller delvist i perioderne fra 1. marts 2000 til 20. april 2000 og fra 1. marts 2001 til 20. april 2001, skriver NeuroSearch.
Kursen på NeuroSearchs aktie lukkede mandag i 265 eller en krone højere fra i fredags. (/slj).
(c) Reuters Limited 1996.
