Valuta - Dollaren bryder vigtigt modstandspunkt.

KØBENHAVN, 10 september (Reuter) - Den amerikanske
dollar brød i nat igennem det psykologisk vigtige
modstandspunkt 1,5000 D-mark. Sidst på formiddagen
tirsdag handles den til 1,5015 D-mark.
Dermed flirter dollaren stadig med figuren 1,5000 i
tirsdagen europæiske valutahandel, mens markedsdeltagere
ser 1,5030 som næste mål for dollaren.
D-marken er også svækket over for japanske yen, hvor
kursen tirsdag formiddag er 72,82 yen per D-mark mod 73,25
i går. Analytikere ser støtte for D-marken i 72,75 og
modstand i 73,00.
Den japanske yen handles i 109,35 mod dollaren.
For dollarens vedkommende stilles der spørgsmål ved,
om valutaen har styrke til at gå højere, og bryde næste
modstandspunkt.
- En abe med en blyant ville have fundet det punkt
( 1,5030 USD/DEM ) - det har i alt fald ikke været svært
at få øje på, men det er som Europa ikke vil tage sig af
det, og luften kan meget hurtigt gå af ballonen igen,
siger en valutahandler.
Handlere fortæller, at Bundesbanks Ernst Weltekes
kommentarer om muligheden for yderligere sænkninger i
repo-renten i tilfældet af aftagende vækst i M3-tallet tog
lidt af vinden ud af D-markens sejl. Stigende amerikanske
aktie- og obligationsmarkeder hjalp samtidig dollaren op.
Dealere mener, at medmindre US-aktier og obligationer
stiger igen, er der ikke meget på papiret, der kan sende
dollaren yderligere op. Samtidig fortælles om en
fokusering på runde figurer, hvilket kan bevirke, at
dollaren handles op over 1,5000 D-mark for så at blive
der.
- Det handler om tekniske, ikke fundamentale faktorer
mere, siger David Coleman fra CIBC. Han fortæller, at US
obligationerne er steget, fordi Federal Reserve&apos;s
rentestigningen nu ventes et være mindre end først
antaget. Modsat stiger dollaren, fordi man venter en
stramning fra Federal Reserve.
- Der er nogen, der er galt det ene eller det andet
sted, siger Coleman.
Den svenske Riksbank sænkede til morgen sin repo-rente
10 bp til 5,15 pct. Dern svenske krone handles i 4,4515
mod D-mark mod 4,4560 sent mandag.
@
DEM/DKK  USD/DKK FRF/DKK USD/JPY USD/DEM
Tirsdag   11.04  3,8560   5,7900  1,1295  109,35  1,5015
Mandag    15.30  3,8575   5,7475  1,1290  109,00  1,4905
(/clm).
(c) Reuters Limited 1996.
