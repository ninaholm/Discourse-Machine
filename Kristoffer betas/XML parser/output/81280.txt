Valutastilling steg 19,5 mia i feb-jan 96/97.

KØBENHAVN, 11 marts (Reuter) - Danmarks internationale likviditet steg i perioden februar 1996 til januar 1997 med 19,5 mia. kr. Det fremgår tirsdag af Nationalbankens valutastatistik over registrerede betalinger fra og til udlandet ultimo januar 1997.
I den første måned af 1997 er valutastillingen forbedret med 11,1 mia. kr. mod en forbedring på 13,2 mia. kr. i samme måned 1996.
Danmarks nettoindtægt fra løbende betalinger faldt i januar 1997 til 5,0 mia. kr. fra 5,1 mia. kr. i januar 1996.
Den samlede nettoindtægt fra kapital-og løbende betalinger var i januar 1997 12,9 mia. kr. - det samme som januar 1996.
Posten &quot;fejl og udeladelser&quot; dækkede en kapitaleksport på 1,8 mia. kr. mod en kapitalimport på 0,3 mia. kr. i januar sidste år. Denne post dækker de pengestrømme, der ikke er forklaret i pengeinstitutternes indberetninger til Nationalbanken.
- Per Bech Thomsen (+45) 33 96 96 56.
(c) Reuters Limited 1997.
