<?xml version="1.0" encoding="UTF-8"?>

<newsitem date="1997-02-06" id="root" itemid="79895" xml:lang="da">
<title></title>
<headline> CODAN BANK OVERRASKET OVER STIGNING I DETAILSALG. </headline>
<byline></byline>
<dateline></dateline>
<text>
<p> KØBENHAVN, 6 februar (Reuter) - Codan Bank er overrasket over stigningen i detailsalget i november og december sidste år, fremgår det af en kommentar fra bankens økonomer. </p>
<p> - Detailomsætningen steg i november/december med gennemsnitligt 1,2 pct. sammenlignet med de to foregående måneder, når der er korrigeret for prisudviklingen og sæsonudsvingene. Stigningen var større end ventet. Dette skal ikke mindst ses i lyset af, at tallene for detailomsætningen i september/oktober er blevet opjusteret med 0,7 pct., skriver de. </p>
<p> Codan Bank har med de seneste tal fra Danmarks Statistik, der blev offentliggjort torsdag, beregnet sig frem til, at fremgangen i detailsalget i 1996 foreløbigt kan opgøres til 1,5 pct. I år forventer banken, at det private forbrug vil vokse med 2,5 pct. </p>
<p> - I lighed med 1996 bliver det et stigende forbrug af fritidsorienterede goder, som trækker det samlede forbrug op. Omsætningen af &quot;andre forbrugsvarer&quot; og beklædningsgenstande ventes at stige med tre pct., mens forbruget af fødevarer næppe øges med mere end en pct., skriver Codan Bank. </p>
<p> Banken forventer derudover, at bilsalget vil være med til at trække det private forbrug op. </p>
<p> Også i Nykredit Bank forventer økonomerne en vækst i privatforbruget i år på 2,5 pct., mens Svenska Handelsbanken er lidt mere optimistisk med en forventning om en vækst på tre-fire pct. i privatforbruget. </p>
<p> - Sammenholder man detailomsætningen med de seneste tal for bilsalg og forbrugertillid, synes det at pege i retning af en meget stærk vækst i privatforbruget i 1997, og at væksten allerede tog fart i slutningen af 1996, siger Svenska Handelsbankens cheføkonom Thomas Thygesen. </p>
<p> - Eva Pedersen (+45) 33 96 96 57. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-02-06"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-02-06"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-02-06"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-02-06"></editdetail></code></codes>
<codes class="bip:topics:1.0">
<code code="E11">
<editdetail action="confirmed" attribution="Reuters BIP Coding Group" date="1997-02-06"></editdetail></code>
<code code="E1107">
<editdetail action="confirmed" attribution="Reuters BIP Coding Group" date="1997-02-06"></editdetail></code>
<code code="ECAT">
<editdetail action="confirmed" attribution="Reuters BIP Coding Group" date="1997-02-06"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-02-06"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>