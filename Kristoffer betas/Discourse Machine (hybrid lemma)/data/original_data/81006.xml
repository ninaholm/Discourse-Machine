<?xml version="1.0" encoding="UTF-8"?>

<newsitem date="1997-03-04" id="root" itemid="81006" xml:lang="da">
<title></title>
<headline> Lene Espersen afviser borgelig svækkelse. </headline>
<byline></byline>
<dateline></dateline>
<text>
<p> KØBENHAVN, 4 marts (Reuter) - Det unge konservative folketingsmedlem, Lene Espersen, afviser, at udsigten til en borgelig regering er blokeret af sagerne om Per Stig Møllers og Hans Engells spirituskørsel. </p>
<p> - Det er klart, at det hele ikke står rosenrødt lige nu. Men på længere sigt tror jeg ikke, det får nogen betydning for chancerne for en borgerlig regering, siger Lene Espersen tirsdag til Reuters Finans. </p>
<p> Umiddelbart efter, at Hans Engells udtur på Helsingør-motorvejen blev kendt, sagde Lene Espersen ellers, at sagen ville svække de konservative. </p>
<p> &quot;En møgsag&quot; kaldte hun dengang sagen om Hans Engells spirituskørsel. Sagen om Per Stig Møllers fortielse af sin egen spritdom betegner hun i dag som &quot;skuffende&quot;. </p>
<p> - Det var helt klart en forkert beslutning ikke at fortælle om den. Det er naivt at tro, man kan holde det skjult, siger hun. </p>
<p> Men ligesom hun støttede Hans Engell efter hans dummert, bakker hun i dag også op om Per Stig Møller. </p>
<p> - Hvis bare Per Stig fortsætter (som leder af partiet, red.), vil det ikke have nogen konsekvenser på lang sigt, siger hun. </p>
<p> Lene Espersen mener heller ikke, at Per Stig Møllers fortielse vil ændre på mulighederne for at få en borgelig regering med støtte fra CD og Kristeligt Folkeparti (KrF). </p>
<p> Både KrFs leder, Jann Sjursen, og CDs leder, Mimi Jakobsen, har ellers de seneste dage udtrykt beklagelse over den konservative krise. </p>
<p> Men ifølge Lene Espersen vil det ikke påvirke et eventuelt samarbejde mellem K og de to midterpartier. </p>
<p> - CD og Kristeligt Folkeparti tog ikke afstand fra at samarbejde med de konservative. Men det er da klart, at de ikke vil give nogen løfter, som tingene står lige nu, siger hun. </p>
<p> På fredag holder de konservative gruppemøde, hvor medlemmerne skal drøfte den aktuelle krise i partiet. Forud for mødet er flere gruppemedlemmer, ifølge de danske aviser, godt utilfredse med de kollegaer, som rådede Per Stig Møller til at tie stille om sin spritdom. </p>
<p> Mest markant har partiets retsordfører, Helge Adam Møller udtalt sig. Han mener, at Per Stig Møller bør gå af som leder. Et krav, han tilsyneladende står alene med i gruppen. </p>
<p> Selvom Helge Adam Møllers kritik af parti-lederen tilsyneladende er en solo-sang, vil den ifølge Lene Espersen ikke få konsekvenser for samarbejdet i gruppen. </p>
<p> - Jeg er sikker på, at Helge Adam møller beholder sin post (som retsordfører, red.), og jeg tror, vi kan snakke os til enighed om tingene på fredag, siger hun. </p>
<p> Ifølge Jyllands-Posten tirsdag overvejer Helge Adam Møller at forlade K, hvis Per Stig Møller bliver som leder. </p>
<p> Men overfor Ritzaus Bureau afkræfter han tirsdag morgen, at han er på vej ud af det kriseramte parti. </p>
<p> - Jeg ved ikke, hvor de rygter kommer fra. Det er ikke fra mig. Jeg er konservativ, og jeg forbliver konservativ, så længe jeg har opbakning i min kreds og i folketingsgruppen, siger Helge Adam Møller til Ritzau. </p>
<p> - Morten Bonde Pedersen (+45) 33 96 96 51. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-03-04"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-03-04"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-03-04"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-03-04"></editdetail></code></codes>
<codes class="bip:topics:1.0">
<code code="GCAT">
<editdetail action="confirmed" attribution="Reuters BIP Coding Group" date="1997-03-04"></editdetail></code>
<code code="GPOL">
<editdetail action="confirmed" attribution="Reuters BIP Coding Group" date="1997-03-04"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-03-04"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>