<?xml version="1.0" encoding="UTF-8"?>

<newsitem date="1996-10-21" id="root" itemid="76986" xml:lang="da">
<title></title>
<headline> INFLATION PÅ 2,3 PCT EJ EN PRYD FOR LANDET - DDB. </headline>
<byline></byline>
<dateline></dateline>
<text>
<p> KØBENHAVN, 21 oktober (Reuter) - Selv om den årlige stigningstakt i forbrugerpriserne faldt til 2,3 pct. i september fra 2,4 pct. august, er den danske inflation ikke nogen pryd for landet. Det siger cheføkonom Jørgen B. Christensen fra Den Danske Bank i en kommentar til tallene. </p>
<p> - Det er ikke en pryd for Danmark med en inflation på 2,3 pct. sammenlignet med den tyske inflation på 1,4 pct. og det øvrige Europa generelt, siger han. </p>
<p> Danmarks Statistik kunne mandag oplyse, at forbrugerpriserne i september steg med 2,3 pct. på årsbasis mod 2,4 pct. i august. Nettopriserne steg 2,0 pct. år/år sammenlignet med en årsstigning på 2,1 pct. i august 1996. </p>
<p> Forbrugerpriserne var marginalt højere end Den Danske Bank havde forventet. Og selv om udviklingen ikke er forværret i september, betegner Jørgen B. Christensen inflationen som Danmarks aktuelt største problem - set i en finansiel sammenhæng. </p>
<p> For efter at sommernes frygt for at overskuddet på betalingsbalancen helt skulle forsvinde er drevet over, og pilen igen peger i den rigtige retning, er inflationsudviklingen kommet mere i fokus. </p>
<p> - Inflationen står nu alene som risikofaktor i det danske marked. Og den er blevet af en sådan størrelse, at det nu også er mere synligt i rentespændet til Tyskland. Det er helt sikkert med til at forklare, at det ligger, hvor det ligger, siger Jørgen B. Christensen. </p>
<p> Den toneangivende danske statsobligation har mandag en rente, der er 0,84 pct.point højere end en tilsvarende tysk statsobligation. </p>
<p> Den Danske Bank forventer en inflation for hele 1996 på 2,1 pct. og denne forventning giver de seneste tal ikke anledning til at ændre på, pointerer bankens cheføkonom. (/pbt). </p>
<p> (c) Reuters Limited 1996. </p></text>
<copyright>(c) 1996 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1996-10-21"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1996-10-21"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1996-10-21"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1996-10-21"></editdetail></code></codes>
<codes class="bip:topics:1.0">
<code code="E11">
<editdetail action="confirmed" attribution="Reuters BIP Coding Group" date="1996-10-21"></editdetail></code>
<code code="E1103">
<editdetail action="confirmed" attribution="Reuters BIP Coding Group" date="1996-10-21"></editdetail></code>
<code code="ECAT">
<editdetail action="confirmed" attribution="Reuters BIP Coding Group" date="1996-10-21"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1996-10-21"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>