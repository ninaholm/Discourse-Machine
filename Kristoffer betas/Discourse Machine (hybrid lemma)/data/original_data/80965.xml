<?xml version="1.0" encoding="UTF-8"?>

<newsitem date="1997-03-03" id="root" itemid="80965" xml:lang="da">
<title></title>
<headline> Tele DK-konkurrenter ser samtrafikafgift på 1/3. </headline>
<byline></byline>
<dateline></dateline>
<text>
<p> KØBENHAVN, 3 marts (Reuter) - To af Tele Danmarks konkurrenter i Danmark, Telia og Netcom Systems Danmark, forudser, at det gamle telemonopol tvinges til at reducere den afgift, som konkurrenterne betaler for at bruge det faste net, til omkring en tredjedel af det nuværende niveau. </p>
<p> - Jeg forventer, at samtrafik-afgiften kommer ned i niveauet seks-otte øre per minut. I dag er den 18 øre, siger Telias adm. direktør i Danmark, Claus Jacobsen, til Reuters Finans. </p>
<p> Og Netcom Systems ditto, Ebbe Jørgensen giver ham ret. </p>
<p> Det vil betyde en markant skærpet konkurrence for Tele Danmark, fordi det vil danne basis for reel konkurrence på alle tele-områder. Samtrafik-afgiften, der bestemmer hvad konkurrenterne skal betale for at bruge primært Tele Danmarks faste netværk, er kernen i at skabe den fri konkurrence. </p>
<p> Er den afgift for høj, er det begrænset hvor mange områder, der er attraktive for konkurrenterne. Derfor er det i øjeblikket kun på telefoni ud af landet og til dels telefonsamtaler til landstakst, der har fri konkurrence. </p>
<p> Det markante fald i samtrafik-afgiften kan betyde, at hele den politiske målsætning med liberaliseringen bliver ført ud i livet, forklarer de to direktører. </p>
<p> - Realiteten er, at der ikke kommer konkurrence ud til hver enkelt danske telekunde, før der er fornuftige muligheder for at bruge Tele Danmarks netværk. Og det kan man ikke med de nuværende samtrafikafgifter, siger Ebbe Jørgensen. </p>
<p> - Bliver de ændringer, der ligger i lovudkastet ført ud i livet, betyder det for os og andre i samme situation, at vi kan tilbyde hele spekret af telefoni til den danske befolkning, supplerer Claus Jacobsen. </p>
<p> Tele Danmarks regionaltakster og lokaltakster er i øjeblikket så forholdsvis lave, at det altså er nødvendigt med en markant reduktion af samtrafikafgiften, for at konkurrenterne kan tjene penge på at kaste sig ud i konkurrencen. </p>
<p> Ifølge lovudkastet, der ventes forhandlet endeligt på plads i løbet af marts, må Tele Danmark få sine omkostninger dækket ved at skulle tilbyde konkurrenterne adgang til netværket samt få en fortjeneste på 12-13 pct. Dertil kommer, at Tele Danmarks afgift også skal justeres i forhold til de takster, som de oprindelige telemonopoler forlanger i andre lande. </p>
<p> Og for det engelske British Telecom&apos;s vedkommende, er samtrafikafgiften netop ca. seks øre i øjeblikket, oplyser Ebbe Jørgensen. Og han forventer, at den falder yderligere i fremtiden. </p>
<p> Derfor ser han en mulighed for, at Tele Danmarks afgifter endda kan presses endnu længere ned. </p>
<p> En lavere samtrafikafgift vil helt sikkert presse selve telefontaksterne endnu mere. Men hvor meget de to konkurrenter forventer, at taksterne falder, vil de ikke umiddelbart ud med. </p>
<p> - Der er ingen tvivl om, at telefontaksterne vil falde. Men omvendt er lokaltaksterne ikke så høje i forvejen i Danmark. Hvad vores priser vil blive, kan jeg ikke umiddelbart sige, men de vil blive afstemt efter markedssituationen, siger Claus Jacobsen. </p>
<p> Tele Danmark er - ikke overraskende - stærkt utilfreds med det lovudkast, der er til forhandling på samtrafikområdet. </p>
<p> Således har teleselskabet henvendt sig direkte til de politiske ordførere fra regeringspartierne, SF, Venstre og de konservative, som den politiske forligskreds består af, og skitseret konsekvenserne for teleselskabet. </p>
<p> Tele Danmarks bestyrelsesformand, Knud Heinesen, har overfor Reuters Finans udtrykt, at telekoncernen vil få &quot;et meget betragteligt tab&quot;, hvis lovudkastet fastholdes. </p>
<p> Knud Heinesen vil ikke kommentere selve tabstallene. </p>
<p> Men det har formand for Telekommunikationsforbundet, Bo Stenør Larsen, gjort, med henvisning til egne beregninger fra Tele Danmark, han har haft lejlighed til at se. </p>
<p> Forbundsformanden oplyste i sidste uge til Reuters Finans, at Tele Danmark har beregnet et årligt tab på 1,2 mia. kr. før skat, primært som følge af samtrafiklovforslaget. </p>
<p> - Uffe Hansen (+45) 33 96 96 58. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-03-03"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-03-03"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-03-03"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-03-03"></editdetail></code></codes>
<codes class="bip:topics:1.0">
<code code="NTCOMS">
<editdetail action="confirmed" attribution="Reuters BIP Coding Group" date="1997-03-03"></editdetail></code>
<code code="TELDAN">
<editdetail action="confirmed" attribution="Reuters BIP Coding Group" date="1997-03-03"></editdetail></code>
<code code="TELEVK">
<editdetail action="confirmed" attribution="Reuters BIP Coding Group" date="1997-03-03"></editdetail></code>
<code code="I7902">
<editdetail action="confirmed" attribution="Reuters BIP Coding Group" date="1997-03-03"></editdetail></code>
<code code="C13">
<editdetail action="confirmed" attribution="Reuters BIP Coding Group" date="1997-03-03"></editdetail></code>
<code code="C31">
<editdetail action="confirmed" attribution="Reuters BIP Coding Group" date="1997-03-03"></editdetail></code>
<code code="C34">
<editdetail action="confirmed" attribution="Reuters BIP Coding Group" date="1997-03-03"></editdetail></code>
<code code="CCAT">
<editdetail action="confirmed" attribution="Reuters BIP Coding Group" date="1997-03-03"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-03-03"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>