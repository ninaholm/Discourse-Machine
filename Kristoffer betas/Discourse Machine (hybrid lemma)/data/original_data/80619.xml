<?xml version="1.0" encoding="UTF-8"?>

<newsitem date="1997-02-24" id="root" itemid="80619" xml:lang="da">
<title></title>
<headline> NY-INDSAT K-LEDER EFTERLYSER VELFÆRDSREFORM. </headline>
<byline></byline>
<dateline></dateline>
<text>
<p> KØBENHAVN, 24 februar (Reuter) - De konservatives ny-indsatte leder, Per Stig Møller, efterlyste en reform af velfærdsstaten, da han mandag eftermiddag holdt pressemøde på Christiansborg. </p>
<p> - Vi har brug for gennemgribende ændringer af velfærdssamfundet og af arbejdsmarkedet. Vi har en kolossal arbejdsstyrke, som vi har brug for, men som vi alligevel nægter adgang til arbejdsmarkedet, sagde han, og henviste til, at en million danskere i dag er på overførselsindkomster. Det er ifølge Per Stig Møller 100.000 flere end i 1991. </p>
<p> Ifølge Per Stig Møller mister mange danskere i dag deres job pga. af den mere og mere liberaliserede internationale handel. </p>
<p> - De, der mister deres job pga. globaliseringen, skal vi finde andre job til. Derfor er det afgørende, at vi kan stå os i konkurrencen på verdensmarkedet, sagde Per Stig Møller, der lagde vægt på, at eksporten skal styrkes. </p>
<p> - Vi skal styrke eksporten. Det kræver bedre uddannelse. Og derfor har vi også brug for en forskningsreform og en uddannelsesreform, sagde han. </p>
<p> Netop på grund af de radikales manglende vilje til at reformere velfærdsstaten, afviste Per Stig Møller, at hans parti kan danne regering med det lille midterparti. </p>
<p> - Jeg har ikke meget tiltro til, at de radikale er villige til at reformere velfærdsstaten. Marianne Jelved har tidligere lanceret tanken, men hun har trukket sig tilbage igen. Men jeg håber de radikale vender tilbage til det synspunkt igen, sagde Per Stig Møller på pressemødet. </p>
<p> Pressemødet fandt sted umiddelbart efter et gruppemøde på Christiansborg, hvor Per Stig Møller blev konstitueret som partiets ny leder. </p>
<p> Han forklarede, at den formelle indsættelse af ham som leder for partiet skete med opbakning fra alle folketingsgruppens medlemmer. </p>
<p> - Morten Bonde Pedersen (+45) 33 96 96 51. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-02-24"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-02-24"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-02-24"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-02-24"></editdetail></code></codes>
<codes class="bip:topics:1.0">
<code code="GCAT">
<editdetail action="confirmed" attribution="Reuters BIP Coding Group" date="1997-02-24"></editdetail></code>
<code code="GPOL">
<editdetail action="confirmed" attribution="Reuters BIP Coding Group" date="1997-02-24"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-02-24"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>