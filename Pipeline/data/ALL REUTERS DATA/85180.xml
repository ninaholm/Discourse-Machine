<?xml version="1.0" encoding="UTF-8"?>

<newsitem date="1997-06-26" id="root" itemid="85180" xml:lang="da">
<title></title>
<headline> Analytikere ser trussel mod Novos insulin-salg. </headline>
<byline></byline>
<dateline></dateline>
<text>
<p> KØBENHAVN, 26 juni (Reuter) - Novo Nordisks hovedforretning kan på sigt blive alvorligt truet, vurderer en række medicinal-analytikere i London, som Reuters Finans har talt med. </p>
<p> En ny generation af såkaldte orale antidiabetika, der øger kroppens modtagelighed for insulin, vil ifølge analytikerne dæmpe vækstudsigterne for Novo Nordisks insulinforretning. </p>
<p> Warner-Lambert har fået sit orale antidiabetika, Rezulin, godkendt i bl.a. USA, og forventer at salget stiger til milliard-beløb i US-dollars. </p>
<p> - De nye orale antidiabetika vil få en negativ effekt for vækstraterne på insulinmarkedet, og det vil ramme både Novo Nordisk og Eli Lilly, siger aktieanalytiker Stewart Adkins hos Lehman Brothers i London. </p>
<p> Han vurderer, at truslen mod de to ledende insulinproducenter kan være kommet for at blive. Men det afhænger af, om de nye produkter kan dokumentere de bebudede positive resultater. </p>
<p> - Hvis de nye midler virker, vil det ikke kun være en kortfristet effekt. Det vil vi få flere lægemidler af samme type på markedet, og gøre den nye situation vedvarende, siger Lehman-analytikeren. </p>
<p> Novartis forventes eksempelvis at komme på markedet med et oralt antidiabetikum omkring år 2000. Novo Nordisk er selv i gang med at udvikle et lignende produkt, kaldet NovoNorm. Danskerne håber at kunne sende produktet til registrering i år, hvilket burde åbne vejen for en lancering inden årtusindeskiftet. </p>
<p> Novo Nordisk sælger to-tredjedele af sin insulin til Type 2 diabetes-patienter, der er målgruppen for de nye orale antidiabetika. De nedsætter nemlig kroppens modstand mod insulin, og det reducerer behovet for at få tilført insulin udefra. </p>
<p> Stewart Adkins påpeger, at det er for tidligt at sammenligne NovoNorm med de eksisterende og kommende produkter, men tilføjer, at konkurrencen i alle tilfælde vil blive hård, og at Novo Nordisks produkt ikke umiddelbart tegner til at blive afgørende bedre end de andres. </p>
<p> Vikram P. Sahu i Credit Suisse First Boston deler ikke helt de dystre udsigter for Novo Nordisk. Han er ikke imponeret af Warner-Lamberts salgstal for Rezulin i første kvartal, der ifølge CSFB var ca. 25 mio. US-dollars. Warner-Lambert gav ingen salgstal for Rezulin i årets første kvartalsregnskab. </p>
<p> - Selv om 25 mio. US-dollars kun er en start, er det ikke særlig meget. På nuværende tidspunkt er det ingen større trussel mod insulin-markedet. Men det er en udvikling, som vi følger nøje, siger Vikram P. Sahu. </p>
<p> Han påpeger, at Novo Nordisk gennem sit samarbejde med et indisk selskab, Dr. Reddy&apos;s arbejder på et oralt antidiabetikum, der forventes at være omkring 100 gange mere potent end Rezulin. Dette produkt skønnes dog ikke at være i kliniske forsøg før mod slutningen af 1997. </p>
<p> En aktieanalytiker, der ønsker at være anomym, ser et fald i vækstraterne på insulinmarkedet, men forventer først en mærkbar effekt om to-tre år. Han tror ikke på, at brugere af insulin, der er fortrolige med den nuværende diabetes-behandling, vil være villige til at skifte til de nye orale antidiabetika. </p>
<p> Han vurderer dog, at udsigterne for Warner-Lambert&apos;s Rezulin ser meget lovende ud, og risikoen for Novo Nordisk fra Rezulin har været stor nok til, at analytikeren ikke længere anbefaler køb af Novo Nordisks aktier. </p>
<p> Lehman Brothers har den danske medicinal-aktie på hold, og Stewart Adkins pointerer, at det er for tidligt at spekulere i en ændring af bankens anbefaling. </p>
<p> I CSFB hører Novo Nordisk til en af bankens foretrukne medicinalaktier, og Vikram P. Sahu anbefaler fortsat sine kunder køb. </p>
<p> I sit seneste regnskab, der dækkede årets første tre måneder, skrev Novo Nordisk, at introduktionen af nye orale antidiabetika til behandling af Type 2 diabetes &quot;i et mindre omfang kan påvirke væksten i salget af insulin negativt på kortere sigt&quot;. </p>
<p> Novo Nordisks salg indenfor Diabetes Care-divisionen steg syv pct. i første kvartal til 1,9 mia. kr. Det blev dog til et fald på det amerikanske marked på seks pct. </p>
<p> Warner-Lambert fik de amerikanske sundhedsmyndigheders, FDA, blå stempel for salg af Rezulin i slutningen af januar i år. </p>
<p> - Søren Linding Jakobsen (+45) 33 96 96 53. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-06-26"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-06-26"></editdetail></code>
<code code="NAMZ">
<editdetail action="confirmed" attribution="Reuters BIP Coding Group" date="1997-06-26"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-06-26"></editdetail></code>
<code code="USA">
<editdetail action="confirmed" attribution="Reuters BIP Coding Group" date="1997-06-26"></editdetail></code>
<code code="USAZ">
<editdetail action="confirmed" attribution="Reuters BIP Coding Group" date="1997-06-26"></editdetail></code>
<code code="USW">
<editdetail action="confirmed" attribution="Reuters BIP Coding Group" date="1997-06-26"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-06-26"></editdetail></code></codes>
<codes class="bip:topics:1.0">
<code code="LILYE">
<editdetail action="confirmed" attribution="Reuters BIP Coding Group" date="1997-06-26"></editdetail></code>
<code code="NOVO">
<editdetail action="confirmed" attribution="Reuters BIP Coding Group" date="1997-06-26"></editdetail></code>
<code code="WARLA">
<editdetail action="confirmed" attribution="Reuters BIP Coding Group" date="1997-06-26"></editdetail></code>
<code code="I25">
<editdetail action="confirmed" attribution="Reuters BIP Coding Group" date="1997-06-26"></editdetail></code>
<code code="I257">
<editdetail action="confirmed" attribution="Reuters BIP Coding Group" date="1997-06-26"></editdetail></code>
<code code="C15">
<editdetail action="confirmed" attribution="Reuters BIP Coding Group" date="1997-06-26"></editdetail></code>
<code code="C152">
<editdetail action="confirmed" attribution="Reuters BIP Coding Group" date="1997-06-26"></editdetail></code>
<code code="C21">
<editdetail action="confirmed" attribution="Reuters BIP Coding Group" date="1997-06-26"></editdetail></code>
<code code="C31">
<editdetail action="confirmed" attribution="Reuters BIP Coding Group" date="1997-06-26"></editdetail></code>
<code code="CCAT">
<editdetail action="confirmed" attribution="Reuters BIP Coding Group" date="1997-06-26"></editdetail></code>
<code code="GCAT">
<editdetail action="confirmed" attribution="Reuters BIP Coding Group" date="1997-06-26"></editdetail></code>
<code code="GHEA">
<editdetail action="confirmed" attribution="Reuters BIP Coding Group" date="1997-06-26"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-06-26"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>