<?xml version="1.0" encoding="UTF-8"?>

<newsitem date="1997-08-15" id="root" itemid="86757" xml:lang="da">
<title></title>
<headline> Udsigt til rekordregn fra storbanker - analytikere. </headline>
<byline></byline>
<dateline></dateline>
<text>
<p> KØBENHAVN, 15 august (Reuter) - De største danske banker vil i de kommende to uger fremlægge de bedste regnskaber for første halvår nogensinde. Fremgangen skyldes primært et fortsat fald i tab og hensættelser på dårlige kunder og store kursgevinster fra fondsmarkederne. </p>
<p> Sådan lyder vurderingen fra ni danske og udenlandske analytikerer med danske pengeinstitutter som speciale, som Reuters Finans har indsamlet estimater fra på landets fem største pengeinstitutter: Den Danske Bank, Unidanmark, BG Bank, Jyske Bank og Sydbank. </p>
<p> I gennemsnit venter analytikerkorpset, at de store banker vil fremvise en fremgang i det ordinære resultat på mellem 27 i Den Danske Bank og 60 pct. i Sydbank. Jyske Bank spår analytikerne en fremgang på 28 pct., mens BG Bank og Unibank spås en vækst på hhv. 39 og 44 pct. </p>
<p> Nettoindtjeningen fra renter og gebyrer ligger ifølge estimatererne nogenlunde uændret i forhold til samme periode sidste år. Undtagelsen er Den Danske Bank, hvor konsensus lyder på en vækst på ca. syv pct., som bl.a. kan tilskrives købet af svenske Östgöta Enskilda Bank. </p>
<p> Men der synes at være en vis uenighed blandt analytikerne om udviklingen i Den Danske Bank. Prognoserne for netto rente-og gebyrindtægter svinger mellem en fremgang på 1 til 15 pct. </p>
<p> I halvårstallene fra Unidanmark og fra Jyske Bank venter analytikerne en lille stigning i indtjeningen på renter og gebyrer på to til tre pct., mens de i Sydbank spår en tilbagegang på ca. fire pct. I landets tredjestørste bank, BG Bank, venter analytikerne et uændret niveau. </p>
<p> De store bankers indtjening på fondsbeholdningen vil ifølge analytikernes beregninger været steget med knap 50 pct. i Sydbank og en tredobling i BG Bank som de to yderpunkter. </p>
<p> I Den Danske Bank og Unibank vil kursgevinsterne være lidt mere end dobbelt så store som i samme periode sidste år. </p>
<p> Sammenligner man denne udvikling med udviklingen i de mindre banker, tyder det på, at de store banker halter efter de små på indtjeningen på fondsmarkederne. Ifølge en af analytikerne kan det tilskrives, at de store banker har en større indtjening på selve handlen med værdipapirer, og dermed har et højere udgangspunkt for kursreguleringerne end de mindre banker, der ikke handler selvstændigt på børsen. Dermed slår kursstigningerne mindre igennem hos de store end hos de små. </p>
<p> - Derudover er det formodentlig i opgangstider lettere for en bank med en lille portefølje at omlægge beholdningen end for en stor bank. Endvidere er der selvfølgelig problematikken med hvilken strategi bankerne benytter. Lægger de sig i højtforrentede eller lavtforrentede obligationer. Det er afgørende for, om indtjeningen bliver bogført på kursreguleringer eller på renteindtægterne, siger han. </p>
<p> I en række mindre pengeinstitutter, der tilsammen har en balance på godt fem pct. af sektoren, er kursgevinsterne i første halvår i gennemsnit vokset med godt 250 pct. i forhold til samme periode 1996. Det viser en sammenligning af resultaterne fra 36 mindre og mellemstore pengeinstitutter. </p>
<p> Omvendt har de store banker i første halvår været væsentlig bedre til at styre omkostningerne end de små pengeinstitutter, hvor de hidtidige fremlagte regnskaber tyder på en omkostningsstigning i mindre pengeinstitutter på ca. ni pct. </p>
<p> I gennemsnit venter analytikerne et fald i onkostningerne i Sydbank på godt fire pct., et stort set uændret udgiftsniveau i BG Bank, mens Jyske og Unibanks omkostninger ifølge prognosemagerne vil fremvise en beskeden stigning på en-to pct. </p>
<p> I Den Danske Bank venter analytikerne en omkostningsstigning på 5,2 pct., som i lighed med rente-og gebyrposten skal tilskrives bankens entre på det svenske marked med købet af Östgöta Enskilda Bank i marts. </p>
<p> De seneste års nedbringelse af tab og hensættelser på debitorer venter analytikerne vil være fortsat. Undtagelsen er Den Danske Bank, der sidste år præsenterede usædvanligt beskedne tab. I første halvår venter analytikerne, at tab og hensættelser i landets største bank vil været steget 27 mio. kr. til 368 mio. kr. i forhold til samme periode sidste år. </p>
<p> De resterende fire banker ventes at have nedbragt hensættelserne og tab med mellem 25 og 35 pct. Den største fremgang forudser analytikerne i Jyske Bank, der efter første kvartal imponerede med en tilbagegang i tab og hensættelser til seks mio. kr. fra 79 mio. kr. i første kvartal 1996. Efter første halvår venter analytikerne, at Silkeborg-banken har haft tab og hensættelser på ca. 108 mio. kr. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-08-15"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-08-15"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-08-15"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-08-15"></editdetail></code></codes>
<codes class="bip:topics:1.0">
<code code="BIKU">
<editdetail action="confirmed" attribution="Reuters BIP Coding Group" date="1997-08-15"></editdetail></code>
<code code="DDB">
<editdetail action="confirmed" attribution="Reuters BIP Coding Group" date="1997-08-15"></editdetail></code>
<code code="JYSKB">
<editdetail action="confirmed" attribution="Reuters BIP Coding Group" date="1997-08-15"></editdetail></code>
<code code="PRVTBK">
<editdetail action="confirmed" attribution="Reuters BIP Coding Group" date="1997-08-15"></editdetail></code>
<code code="SYDB">
<editdetail action="confirmed" attribution="Reuters BIP Coding Group" date="1997-08-15"></editdetail></code>
<code code="I814">
<editdetail action="confirmed" attribution="Reuters BIP Coding Group" date="1997-08-15"></editdetail></code>
<code code="I81402">
<editdetail action="confirmed" attribution="Reuters BIP Coding Group" date="1997-08-15"></editdetail></code>
<code code="I81403">
<editdetail action="confirmed" attribution="Reuters BIP Coding Group" date="1997-08-15"></editdetail></code>
<code code="IBNK">
<editdetail action="confirmed" attribution="Reuters BIP Coding Group" date="1997-08-15"></editdetail></code>
<code code="C15">
<editdetail action="confirmed" attribution="Reuters BIP Coding Group" date="1997-08-15"></editdetail></code>
<code code="C152">
<editdetail action="confirmed" attribution="Reuters BIP Coding Group" date="1997-08-15"></editdetail></code>
<code code="CCAT">
<editdetail action="confirmed" attribution="Reuters BIP Coding Group" date="1997-08-15"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-08-15"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>