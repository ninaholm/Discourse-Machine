<?xml version="1.0" encoding="UTF-8"?>

<newsitem date="1997-06-03" id="root" itemid="84382" xml:lang="da">
<title></title>
<headline> Borgerlige støtter skattefri Sophus B-spaltning. </headline>
<byline></byline>
<dateline></dateline>
<text>
<p> KØBENHAVN, 3 juni (Reuter) - Sophus Berendsen er kommet et skridt nærmere en skattefri spaltning i to børsnoterede selskaber, Ratin og Sophus Berendsen, som de annoncerede i sidste uge. Skatteministeriet oplyser, at ministeren vil foreslå en lempelse af aktieafgiftsloven i forbindelse med spaltninger og fusioner straks efter Folketingets sommerferie, og de borgerliges skatteordførere støtter med glæde forslaget, siger de tirsdag til Reuters Finans. </p>
<p> - Vi støtter alt, hvad der er erhvervsvenligt, og vi er kun glade for, at skatteministeren kommer med forslaget, siger Venstres Peter Brixtofte. </p>
<p> Forslaget får tilmed støtte fra de konservative i Folketinget. </p>
<p> - Skatteministeren skal nok få vores fulde opbakning til forslaget, siger de konservatives skattepolitiske ordfører Gitte Seeberg. </p>
<p> Dermed er der flertal for regeringens lovændring af aktieafgiftsloven. </p>
<p> Skatteministeriet blev i forbindelse med Sophus Berendsens udskillelse af sine godt 35 pct. af aktierne i Rentokil i selskabet Ratin gjort opmærksom på, at det er uhensigtsmæssigt, at der skal betales aktieafgift, når ejerkredsen er uændret efter spaltningen af Sophus Berendsen. </p>
<p> I ministeriet indså man problemet, og det kommende lovforslag vil omhandle to centrale punkter. For det første, at aktieafgiften på den gamle aktie, som slettes ved fusion eller fission, skal bortfalde, når ejerkredsen forbliver uændret. Punkt to kommer til at dreje sig om, at aktieafgiften skal bortfalde ved fission, hvor der er en stor aktiepost i et tredje selskab inde i billedet. </p>
<p> - Man har sagt, at man opretholder afgiften, hvor der er tale om en egentlig omsætning af aktierne, men hvor der er identitet mellem aktionærkredsen før og efter, og deres indbyrdes ejerforhold er uforandret, har skatteministeren tilkendegivet, at han ikke mener, at aktieafgiften skal hindre en sådan strukturtilpasning, siger departementchef i Skatteministeriet, Peter Loft til Reuters Finans og fortsætter: </p>
<p> - Det er lidt inkonsekvent, at lovgivningen har nogle regler om spaltning og på den anden side har nogle afgiftsregler, som gør spaltning uhensigtsmæssig, siger han. </p>
<p> Han regner med, at lovforslaget bliver sat på dagsordenen som noget af det allerførste i oktober efter Folketingets åbning. </p>
<p> - Det er ikke en lex Sophus Berendsen, men omvendt er det dem, der har gjort os opmærksom på problemet, og hvis de selv skal slippe igennem problemet, så skal ændringen gennemføres inden nytår. Gør vi det senere, kan det komme til at koste Sophus Berendsen 250 mio. kr., siger Peter Loft. </p>
<p> - Carl Johan Corneliussen (+45) 33 96 96 57. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-06-03"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-06-03"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-06-03"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-06-03"></editdetail></code></codes>
<codes class="bip:topics:1.0">
<code code="RENTK">
<editdetail action="confirmed" attribution="Reuters BIP Coding Group" date="1997-06-03"></editdetail></code>
<code code="SOPBER">
<editdetail action="confirmed" attribution="Reuters BIP Coding Group" date="1997-06-03"></editdetail></code>
<code code="I9211">
<editdetail action="confirmed" attribution="Reuters BIP Coding Group" date="1997-06-03"></editdetail></code>
<code code="I923">
<editdetail action="confirmed" attribution="Reuters BIP Coding Group" date="1997-06-03"></editdetail></code>
<code code="IBCS">
<editdetail action="confirmed" attribution="Reuters BIP Coding Group" date="1997-06-03"></editdetail></code>
<code code="IEWM">
<editdetail action="confirmed" attribution="Reuters BIP Coding Group" date="1997-06-03"></editdetail></code>
<code code="C13">
<editdetail action="confirmed" attribution="Reuters BIP Coding Group" date="1997-06-03"></editdetail></code>
<code code="C14">
<editdetail action="confirmed" attribution="Reuters BIP Coding Group" date="1997-06-03"></editdetail></code>
<code code="CCAT">
<editdetail action="confirmed" attribution="Reuters BIP Coding Group" date="1997-06-03"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-06-03"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>