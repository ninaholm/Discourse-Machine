<?xml version="1.0" encoding="UTF-8"?>

<newsitem date="1997-07-17" id="root" itemid="85819" xml:lang="da">
<title></title>
<headline> Aktier på vej mod voldsom korrektion - analytiker. </headline>
<byline></byline>
<dateline></dateline>
<text>
<p> KØBENHAVN, 17 juli (Reuter) - Det danske aktiemarked, der er så bull-præget som aldrig før, vil blive udsat for en voldsom korrektion i den nærmeste fremtid, forudser aktieanalytiker og direktør for M&amp;A Fondsmæglerselskab, Lau Svenssen. </p>
<p> - Aktiemarkedet har mistet sin sunde fornuft. Der er ikke nogen skyer på himlen endnu, men det kan hurtigt løbe baglæns, og den dag, det gør det, kommer det til at gå stærkt, siger Lau Svenssen til Reuters Finans. </p>
<p> KFX-indekset med de 20 mest likvide aktier på Københavns Fondsbørs buldrer torsdag frem til rekord for 13. handelsdag i træk, men det er ifølge Lau Svenssen en både tynd og følsom ballon, der er tale om. </p>
<p> - Man kan ophæve tyngdekraften i kortere tid i træk, men ikke gennem længere tid, siger Lau Svenssen, der er overbevist fundamental-analytiker. Det vil sige, at hans holdning er, at aktiekurser skal fastsættes ud fra de børsnoteredes selskabers evne til at tjene penge. </p>
<p> Lau Svenssen påpeger, at det danske marked i dag i langt højere grad end tidligere følger udviklingen i specielt USA. </p>
<p> - Sidste gang det amerikanske marked faldt brat, blev det danske marked slet ikke ramt lige så hårdt, men det vil ske denne gang, siger Lau Svenssen. </p>
<p> Han udelukker ikke, at indekset vil komme over 200, men bemærker, at udviklingen i USA vil være helt afgørende i den kommende tid. </p>
<p> KFX-indekset sluttede torsdagen med et plus på 2,75 pct. eller 5,23 point i 195,61. Indekset er dermed steget 43,7 pct. i år, mens totalindekset med samtlige aktier på Fondsbørsen i den samme periode kun er steget 35,7 pct. </p>
<p> Lau Svenssen mener derfor, at der kan komme fokus på sidepapirerne i den kommende tid. Blandt andet ejendomsselskaberne. Ejendomsselskabet Norden har vist vejen med en pæn kursstigning den sidste tid. Men forsikringsaktierne har også et pænt potentiale, mener Lau Svenssen. </p>
<p> Forsikrings-indekset på Fondsbørsen er steget 34,8 pct. i år, mens bank-indekset er steget næsten 50 pct. I bankindekset trækker Den Danske Bank voldsomt op med en kursstigning på næsten 60 pct. i år. </p>
<p> - Ole Mikkelsen (+45) 33 96 96 54. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-07-17"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-07-17"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-07-17"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-07-17"></editdetail></code></codes>
<codes class="bip:topics:1.0">
<code code="M11">
<editdetail action="confirmed" attribution="Reuters BIP Coding Group" date="1997-07-17"></editdetail></code>
<code code="MCAT">
<editdetail action="confirmed" attribution="Reuters BIP Coding Group" date="1997-07-17"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-07-17"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>