<?xml version="1.0" encoding="UTF-8"?>

<newsitem date="1997-08-18" id="root" itemid="86819" xml:lang="da">
<title></title>
<headline> ESTIMAT - Superfos&apos; resultat stiger 16 pct. </headline>
<byline></byline>
<dateline></dateline>
<text>
<p> KØBENHAVN, 18 august (Reuter) - Industrikoncernen Superfos ventes at komme ud af de første seks måneder af regnskabsåret 1997 med et ordinært resultat før skat, der er knap 16 pct. højere end det tilsvarende resultat i 1996. Det vurderer seks danske og udenlandske aktieanalytikere, som Reuters Finans har talt med forud for offentliggørelsen af regnskabet onsdag. </p>
<p> Analytikerne venter i gennemsnit et ordinært resultat før skat på 95 mio. kr. mod 82 mio. kr. i 1996. </p>
<p> Omsætningen ventes at vokse med 21 pct. til 2.870 mio. kr. </p>
<p> Omsætningsvæksten i industrikoncernen tilskrives primært det fortsatte opkøb af virksomheder, og ikke så meget en organisk vækst i koncernen, vurderer analytikerne. </p>
<p> Superfos&apos; asfaltaktiviteter ventes stadigvæk at vise vigende resultat, som følge af den hårde konkurrence på det danske asfaltmarked. </p>
<p> - Der er fortsat stor overkapacitet og intensiv konkurrence på det danske asfaltmarked, hvilket presser priserne, siger en analytiker. </p>
<p> Analytikeren tilføjer dog, at asfaltdelen udgør en stadig mindre del af forretningsområdet Construction, så den hårde priskonkurrence påvirker koncernens samlede resultat mindre end tidligere. </p>
<p> En stor del af omsætningen i Construction stammer fra det amerikanske marked, hvor industrikoncernen har et stort potentiale, vurderer analytikerne. </p>
<p> Den styrkede US-dollar har i halvåret været til gavn for Superfos&apos; regnskab, og flere af analytikerne har på nuværende tidspunkt allerede opjusteret deres forventninger til helårsresultatet. </p>
<p> - Koncernen har selv indikeret at en 10 pct. stigning i dollarkursen påvirker resultatet før skat med 12 mio. kr., og det har vi taget vores udgangspunkt i, siger en analytiker. </p>
<p> Dermed er analytikeren på linie med sine kollegaer, der har kalkuleret med stort set samme bidrag fra den stigende dollar. </p>
<p> Dollaren er i årets første seks måneder blevet styrket med ca. 12 pct. over for kronen. </p>
<p> Tre ud af de seks analytikere anbefaler køb af Superfos-aktien, mens to har en hold-anbefaling. Den sidste analytiker har ikke ønsket at oplyse sin anbefaling. </p>
<p> Superfos har en målsætning om en vækst i det ordinære resultat før skat på 15-20 pct. i hele regnskabsåret 1997. Men den målsætning venter analytikerne ikke, at koncernen helt kan leve op til. Gennemsnitlig venter analytikerne en vækst i det ordinære resultat før skat på 14,4 pct. til 372 mio. kr. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-08-18"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-08-18"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-08-18"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-08-18"></editdetail></code></codes>
<codes class="bip:topics:1.0">
<code code="SUPRFS">
<editdetail action="confirmed" attribution="Reuters BIP Coding Group" date="1997-08-18"></editdetail></code>
<code code="I41">
<editdetail action="confirmed" attribution="Reuters BIP Coding Group" date="1997-08-18"></editdetail></code>
<code code="C15">
<editdetail action="confirmed" attribution="Reuters BIP Coding Group" date="1997-08-18"></editdetail></code>
<code code="C152">
<editdetail action="confirmed" attribution="Reuters BIP Coding Group" date="1997-08-18"></editdetail></code>
<code code="CCAT">
<editdetail action="confirmed" attribution="Reuters BIP Coding Group" date="1997-08-18"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-08-18"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>