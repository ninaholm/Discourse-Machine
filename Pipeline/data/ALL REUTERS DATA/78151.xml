<?xml version="1.0" encoding="UTF-8"?>

<newsitem date="1996-12-10" id="root" itemid="78151" xml:lang="da">
<title></title>
<headline> DDB VENTER HØJERE BNP-VÆKST OG LAVERE INFLATION. </headline>
<byline></byline>
<dateline></dateline>
<text>
<p> KØBENHAVN, 10 december (Reuter) - Dansk økonomi bliver i de kommende år præget af høj økonomisk vækst men med en moderat risiko for højere inflation. Det er konklusionen af Den Danske Banks (DDB) seneste prognose af dansk økonomi, der blev offentliggjort tirsdag. </p>
<p> - Den atypiske blanding skyldes for det første, at 0,5 pct.point af væksten i både 1996 og 1997 kommer fra produktion, der ikke vil øge inflationspresset. For det andet er det et nedadgående strukturelt pres på inflationen, skriver banken. </p>
<p> Således forudser landets største bank en økonomisk vækst på 2,0 pct. i år, hvilket er en opjustering på 0,8 pct.point i forhold til bankens seneste prognose fra september. I 1997 vil BNP vokse med 2,75 pct. mod tidligere forventet 2,5 pct., mens økonomerne i 1998 ser en vækst på 2,5 pct. </p>
<p> Den Danske Bank er således en anelse mindre optimistisk med hensyn til den økonomiske vækst end regeringen, der offentliggjorde sin seneste Økonomisk Oversigt tidligere på dagen. </p>
<p> Regeringens økonomer forventer en BNP-vækst i år på 2,2 pct. stigende til 2,9 pct. i 1997. I 1998 ser regeringen en vækst på 2,7 pct. </p>
<p> Det er primært stigende indtægter fra søtransport og større olieproduktion i Nordsøen, der bidrager til væksten uden samtidig at øge inflationspresset, anfører DDB. </p>
<p> I 1996 vokser indtægterne fra søtransport således med omkring 15 pct., mens olieproduktionen i Nordsøen stiger med godt 10 pct. i 1997. Begge dele bidrager med ca. 0,5 pct. af BNP-væksten, fremgår det af prognosen. </p>
<p> Den Danske Bank har ikke ændret meget på deres forventninger til privatforbruget og investeringerne i forhold til prognosen fra september. </p>
<p> Privatforbruget - især varige forbrugsgoder - vil tage til i de kommende kvartaler, hvilket underbygges af reallønsfremgang, faldende renteniveau og stigende ejendomspriser. </p>
<p> Derimod mener økonomerne, at frygt for flaskehalse vil lægge en dæmper på regeringens udspil til nye store investeringsprojekter. </p>
<p> - De offentlige erhvervsmæssige investeringer ventes derfor nu kun at opretholde niveauet i 1997, hvor Øresundsbyggeriet kulminerer, skriver banken. </p>
<p> Et strukturelt nedadgående pres på inflationen på omkring 0,75 pct.point medfører, at Den Danske Bank på trods af højere vækstforventninger nedjusterer sine inflationsskøn. </p>
<p> Dette strukturelle pres skyldes for det første revisionen af forbrugerpriserne som led i EU-harmonisering af inflationsberegningen. </p>
<p> - Vores beregninger viser, at det vil sænke inflationen med 0,3-0,4 pct.point - stort set som i Tyskland i efteråret 1995, skriver økonomerne, der bemærker, at forbedringen vil ske glidende i løbet af det kommende år. </p>
<p> For det andet vil stigende konkurrence på forbrugsvarer og - tjenester trække inflationen yderligere ned med 0,4 pct.point, mener banken. </p>
<p> - Erfaringer fra Sverige viser, at introduktionen af &quot;megastores&quot; med forbrugerelektronik og hårde hvidevarer kan føre til generelle prisfald på omkring 10 pct., påpeger økonomerne, der ligeledes nævner liberaliseringen af telemarkedet som dæmpende for inflationen. </p>
<p> Den Danske Bank forventer, at forbrugerpriserne i 1996 vil stige med 2,0 pct. stigende til 2,25 pct. i både 1997 og 1998. Tidligere forventede banken en inflation på 2,1 pct. i 1996. </p>
<p> Banken nævner ligeledes tredje kvartals løntal fra DA, der med en stigning på 3,6 pct. bekræfter den aftagende tendes i byggesektorens lønstigninger. </p>
<p> Blandt andet på den baggrund forventer bankens økonomer, at overenskomsterne i 1997 vil ende med beherskede lønstigninger. </p>
<p> Således ligger Den Danske Banks forventninger til inflationsudviklingen på linje med regeringens. Økonomiministeriet forventer, at forbrugerpriserne stiger med 2,1 pct. i 1996 og 2,3 pct. i både 1997 og 1998. (/pbt). </p>
<p> (c) Reuters Limited 1996. </p></text>
<copyright>(c) 1996 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1996-12-10"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1996-12-10"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1996-12-10"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1996-12-10"></editdetail></code></codes>
<codes class="bip:topics:1.0">
<code code="E11">
<editdetail action="confirmed" attribution="Reuters BIP Coding Group" date="1996-12-10"></editdetail></code>
<code code="ECAT">
<editdetail action="confirmed" attribution="Reuters BIP Coding Group" date="1996-12-10"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1996-12-10"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>