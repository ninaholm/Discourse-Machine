<?xml version="1.0" encoding="UTF-8"?>

<newsitem date="1997-07-15" id="root" itemid="85748" xml:lang="da">
<title></title>
<headline> DLG klar til øget samarbejde med PP Hedegaard. </headline>
<byline></byline>
<dateline></dateline>
<text>
<p> KØBENHAVN, 15 juli (Reuter) - Dansk Landbrugs Grovvareselskab (DLG) er klar til at udvide det eksisterende samarbejde med konkurrenten Peder P. Hedegaard. Det er meldingen fra DLG&apos;s adm. direktør Asbjørn Børsting i kølvandet på DLG&apos;s køb af 5,23 pct. af aktiekapitalen i Peder P. Hedegaard. </p>
<p> - Vi er altid parate til udbygninger af vores handelsmæssige samarbejder, hvis begge parter kan få en gevinst. Det har vi et mål om at gøre stille og roligt hen ad vejen med Peder P. Hedegaard, men også med andre. Der er dog ikke i forbindelse med købet af aktieposten indgået konkrete aftaler om en udbygning af samarbejdet, siger Asbjørn Børsting til Reuters Finans tirsdag. </p>
<p> DLG og Peder P. Hedegaard har i øjeblikket et handelsmæssigt samarbejde og samarbejder derudover også om visse serviceydelser. Netop samarbejdet er en vigtig del af begrundelsen for DLG&apos;s investering i Peder P. Hedegaard. I modsætning til hovedkonkurrenten, Korn-og Foderstofkompagniet (KFK), vælger DLG dermed en noget mere samarbejdsorienteret linie over for Peder P. Hedegaard. </p>
<p> KFK solgte i sidste uge hele sin beholdning i Peder P. Hedegaard efter flere års forsøg på at overtage konkurrenten for at fremme strukturændringerne i branchen. DLG er omvendt ligefrem blevet opfordret af Peder P. Hedegaard til at gå ind i virksomheden. </p>
<p> - Baggrunden for investeringen er, at dels har vi fået en opfordring fra en gruppe øvrige aktionærer og selskabets ledelse, og dels tror vi på, at en aktieinvestering som denne er fornuftig, siger Asbjørn Børsting, uagtet at han sammen med resten af branchen fortsat plæderer for kraftige sturkturændringer indenfor grovvaresektoren, som et svar på strukturudviklingen i landbruget, hvor der alene i 1996 blev seks pct. færre landmænd. </p>
<p> - I denne branche må vi erkende, at når det gælder den egentlige grovvareaktivitet, så er indtjeningspotentialet i de kommende år næppe ret stort. Det må vi være realistiske og erkende, understreger DLG-direktøren. </p>
<p> Han påpeger dog samtidig, at fremtiden for Peder P. Hedegaard sideordnede aktiviteter er noget lysere. Det gælder de to datterselskaber, ægpakkeriet FARM-ÆG og skadedyrsbekæmpelsesvirksomheden Trinol. </p>
<p> - Vi synes, at grundlaget i Peder P. Hedegaard ser fornuftigt ud. Det gælder også Peder P. Hedegaards datterselskaber, som ligger uden for kerneforretningerne i grovvarebranchen. Vi anerkender den linie, ledelsen i Peder P. Hedegaard kører med hensyn til selskabets fremtid, og bakker op om den, pointerer Asbjørn Børsting. </p>
<p> - Stig Ørskov Pedersen (+45) 33 96 96 59. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-07-15"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-07-15"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-07-15"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-07-15"></editdetail></code></codes>
<codes class="bip:topics:1.0">
<code code="DLGDEN">
<editdetail action="confirmed" attribution="Reuters BIP Coding Group" date="1997-07-15"></editdetail></code>
<code code="HEDPED">
<editdetail action="confirmed" attribution="Reuters BIP Coding Group" date="1997-07-15"></editdetail></code>
<code code="KORFOD">
<editdetail action="confirmed" attribution="Reuters BIP Coding Group" date="1997-07-15"></editdetail></code>
<code code="I41">
<editdetail action="confirmed" attribution="Reuters BIP Coding Group" date="1997-07-15"></editdetail></code>
<code code="I4221">
<editdetail action="confirmed" attribution="Reuters BIP Coding Group" date="1997-07-15"></editdetail></code>
<code code="C11">
<editdetail action="confirmed" attribution="Reuters BIP Coding Group" date="1997-07-15"></editdetail></code>
<code code="CCAT">
<editdetail action="confirmed" attribution="Reuters BIP Coding Group" date="1997-07-15"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-07-15"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>