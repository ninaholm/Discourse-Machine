<?xml version="1.0" encoding="UTF-8"?>

<newsitem date="1997-04-23" id="root" itemid="82975" xml:lang="da">
<title></title>
<headline> Regering ses stramme tilstrækkelig i 98-økonomer. </headline>
<byline></byline>
<dateline></dateline>
<text>
<p> KØBENHAVN, 23 april (Reuter) - Der er fart på den danske økonomi. Men ikke så meget fart, at regeringen skal træde hårdere på bremsen, end det allerede er planlagt. Sådan lyder vurderingen fra tre danske økonomer fra Arbejderbevægelsens Erhvervsråd, Den Danske Bank og Unibank. </p>
<p> En stramning af finanspolitikken i 1998 svarende til 0,5 pct. af BNP er set i lyset af de nuværende indikatorer tilstrækkeligt til at undgå en overophedning af økonomien. </p>
<p> - Med vores forventning om en stigning i privatforbruget på tre pct. i 1998 er en stramning på 0,5 pct. af BNP rimeligt pænt og nok, siger økonom Kåre Clemmesen fra Arbejderbevægelsens Erhvervsråd. </p>
<p> En stramning på 0,5 pct. svarer til den planlagte stramning i 1997, og er af både finansminister Mogens Lykketoft (S) og økonomiminister Marianne Jelved (R) nævnt som målet for 1998. Holdes løfterne, er det er nok, vurderer cheføkonom Jørgen Birger Christensen fra Den Danske Bank. </p>
<p> - En fastholdelse af den fremlagte linie med en gradvis stramning af finanspolitiken vil være tilstrækkelig, når der tages udgangspunkt i de nuværende økonomiske indikatorer og vores prognose for den danske økonomi, siger Jørgen Birger Christensen. </p>
<p> Ingen af de to økonomer betragter øjeblikkelige indgreb for at bremse væksten som nødvendige, og forventer ikke at regeringen tager et initiativ til øjeblikkelige stramninger allerede nu. Det gør analytiker Henrik Sørensen fra Unibank heller ikke. </p>
<p> - Det er typisk i forbindelse med finanslovsforslaget, at nye finanspolitiske stramninger bliver lanceret. Jeg tror ikke, at der kommer noget inden, siger Henrik Sørensen. </p>
<p> Selv om økonomerne ikke ser behov for stramninger ud over de allerede planlagte, vil der blive holdt nøje øje med udviklingen i 1997. </p>
<p> - Hvis vi kommer til august, hvor regeringen fremlægger finanslovsforslaget for 1998, og det viser sig, at den finanspolitiske stramning i 1997 ikke når de planlagte 0,5 pct. af BNP. Så har vi et problem, påpeger Jørgen Birger Christensen fra Den Danske Bank. Han henviser til udviklingen i 1996, hvor en planlagt stramning på 0,5 pct. af BNP endte med en lempelse på 0,2 pct. af BNP ifølge foreløbige tal. </p>
<p> Økonomerne er enige om at pege på boligmarkedet som den mest sandsynlige kilde til en overophedning af den danske økonomi. Dermed ligger de på linie med både nationalbankdirektør Bodil Nyboe Andersen og finansminister Mogens Lykketoft (S), der begge har luftet muligheden for indgreb på boligmarkedet. Eksempelvis gennem en nedsættelse af rentefradraget. </p>
<p> - Det er en god ide med en gradvis reduktion af rentefradragsretten, vurderer Kåre Clemmesen fra AE. </p>
<p> Han understreger dog samtidig, at ændringer ikke må komme som en pludselig overraskelse for ejendomsmarkedet. Derfor betragtes det som en god ide, at mulighden for indgreb allerede varsles nu. </p>
<p> - Alene annnonceringseffekten har stor betydning, siger Kåre Clemmesen. </p>
<p> En nedsættelse af rentefradraget ventes dog tidligst at blive aktuel fra og med 1999, idet skattereformen gælder til og med 1998. Samme skattereform er i 1998 underfinansieret med 5-10 mia. kr., svarende til en finanspolitisk lempelse på omkring 0,5 pct. af BNP. </p>
<p> Det betyder, at finanspolitikken skal stramnmes med næsten en pct. af BNP i 1998. Og det bliver ikke en nogen nem opgave at finde redskaberne til at gennemføre stramningen, lyder det fra økonomerne. Ingen af dem har på nuværende tidspunkt lyst til at råde regeringen. Det påpeges dog, at regeringen kan få en hjælpende hånd fra Tyskland, hvor en forhøjelse af energiafgifterne synes på dagsordenen. Gennemføres en forhøjelse, ventes Danmark at følge med. </p>
<p> Regeringen selv har i sine egne prognoser arbejdet med en markant indskrænkning af de offentlige investeringer som den knap, der skal skrues på, når finanspolitikken i 1998 skal strammes. I den seneste Økonomiske Oversigt fra december venter regeringen et fald i de offentlige investeringer på 12,2 pct. i 1998. </p>
<p> Enigheden om et behov for stramninger af finanspolitikken synes at være til stede. Også på venstrefløjen. Men det er ikke nødvendigvis nok, påpeger Henrik Sørensen fra Unibank. </p>
<p> - Der vil nok være enighed i Socialdemokratiet og henover højrefløjen om yderligere opstramninger. Men spørgsmålet er for det første, om man kan blive enige om at skære og dernæst hvor, der skal skæres, siger Unibank-økonomen. </p>
<p> Han påpeger, at der i de skandinaviske lande er en tendens til, at opstramningerne får et mildere udseende i sin praktiske udførelse. </p>
<p> - Stig Ørskov Pedersen (+45) 33 96 96 59 </p>
<p> - Søren Linding Jakobsen (+45) 33 96 96 53. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-04-23"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-04-23"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-04-23"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-04-23"></editdetail></code></codes>
<codes class="bip:topics:1.0">
<code code="E11">
<editdetail action="confirmed" attribution="Reuters BIP Coding Group" date="1997-04-23"></editdetail></code>
<code code="E12">
<editdetail action="confirmed" attribution="Reuters BIP Coding Group" date="1997-04-23"></editdetail></code>
<code code="ECAT">
<editdetail action="confirmed" attribution="Reuters BIP Coding Group" date="1997-04-23"></editdetail></code>
<code code="GCAT">
<editdetail action="confirmed" attribution="Reuters BIP Coding Group" date="1997-04-23"></editdetail></code>
<code code="GPOL">
<editdetail action="confirmed" attribution="Reuters BIP Coding Group" date="1997-04-23"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-04-23"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>