<?xml version="1.0" encoding="UTF-8"?>

<newsitem date="1997-05-15" id="root" itemid="83726" xml:lang="da">
<title></title>
<headline> Uændret eller stigende boligskat - Koch/Jelved. </headline>
<byline></byline>
<dateline></dateline>
<text>
<p> KØBENHAVN, 15 maj (Reuter) - De danske boligskatter skal ikke sættes ned - snarere tværtimod. Det var skatteminister Carsten Koch og økonomiminister Marianne Jelved enige om, da de torsdag holdt indlæg på en konference om fremtidens ejerboligmarked i København. </p>
<p> - I Danmark er det lykkes os at fastholde en lang tradition for skat på boliger, selvom en stor del af danskerne er boligejere. Boligskatten sikrer en neutralitet i skattesystemet. Beskatter vi aktier og obligationer, er vi også nødt til at beskatte fast ejendom, sagde skatteministeren. </p>
<p> Han understregede, at der ikke er nogen grund til at bryde den danske tradition for skat på ejerboliger. Snarere tværtimod. </p>
<p> - Hvis det danske skattesystem fortsat udhules på grund af kapitalens og arbejdskraftens frie bevægelighed, kan der være grund til at overveje at hæve boligskatten. Den faste ejendom flytter sig ihvertfald ikke til udlandet, sagde Carsten Koch. </p>
<p> Han tilføjede, at skatten på boliger herhjemme udgør to pct. af de samlede skatteindtægter. Det er mindre end i udlandet. </p>
<p> - Boligejerne har ikke på nogen måde tabt på regeringens skattereform (der realiseres fra 1993 til 1998, red.), sagde Carsten Koch. </p>
<p> Økonomiminster Marianne Jelved understregede på konferencen, at den nuværende regering har gjort mere for boligejerne, end de skiftende borgerlige regeringer. </p>
<p> - Regeringen har sikret lavere rente, flere i arbejde, og sørget for, at boligejerne kunne realisere en omlægning af deres lån, sagde hun. </p>
<p> Marianne Jelved slog fast, at regeringen ikke vil give efter for de borgerlige pres for at sænke eller fjerne lejeværdien, som en følge af, at huspriserne de seneste år er steget. </p>
<p> - En afskaffelse af lejeværdien vil sende huspriserne yderligere i vejret og destabilisere boligmarkedet. En afskaffelse af lejeværdien til fordel for skat på arbejde vil skabe strukturproblemer i samfundsøkonomien, lød økonomiministerens forklaring. </p>
<p> På sin 1. maj-tale sagde finansminister Mogens Lykketoft også, at regeringen ikke vil være med til at begunstige boligejerne yderligere, som de borgerlige partier efterlyser. </p>
<p> Finansministeren ville dog ikke svare på, om det betyder, at regeringen overvejer at sænke rentefradraget for boligejerne. </p>
<p> - Morten Bonde Pedersen (+45) 33 96 96 51. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-05-15"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-05-15"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-05-15"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-05-15"></editdetail></code></codes>
<codes class="bip:topics:1.0">
<code code="E21">
<editdetail action="confirmed" attribution="Reuters BIP Coding Group" date="1997-05-15"></editdetail></code>
<code code="E211">
<editdetail action="confirmed" attribution="Reuters BIP Coding Group" date="1997-05-15"></editdetail></code>
<code code="ECAT">
<editdetail action="confirmed" attribution="Reuters BIP Coding Group" date="1997-05-15"></editdetail></code>
<code code="GCAT">
<editdetail action="confirmed" attribution="Reuters BIP Coding Group" date="1997-05-15"></editdetail></code>
<code code="GPOL">
<editdetail action="confirmed" attribution="Reuters BIP Coding Group" date="1997-05-15"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-05-15"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>