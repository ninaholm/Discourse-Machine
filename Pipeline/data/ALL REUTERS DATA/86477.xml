<?xml version="1.0" encoding="UTF-8"?>

<newsitem date="1997-08-11" id="root" itemid="86477" xml:lang="da">
<title></title>
<headline> Regering fastholder økonomisk politik - Lykketoft. </headline>
<byline></byline>
<dateline></dateline>
<text>
<p> KØBENHAVN, 11 august (Reuter) - Regeringen ser ikke i de seneste økonomiske tal anledning til at ændre sin økonomiske politik. Men regeringen vil i sin kommetarer til konjukturoversigt ca. 20. august fra Økonomiministeriet og 26. august om finanslov og budgetoversigt redegøre for sin vurdering. Det siger finansminister Mogens Lykketoft mandag til Reuters Finans. </p>
<p> Ministeren understreger, at han endnu ikke har haft tid til at studere de seneste tal fra Nationalbanken, der blev offentliggjort mandag. </p>
<p> - Jeg læste til gengæld betalingsbalance-tallene onsdag fra Danmarks Statistik, og de giver ikke mig anledning til justere i vores hidtidige skøn for hele året, siger han. </p>
<p> Mogens Lykketoft uddyber, at han har indberetninger om faldende danske rentebetalinger til udlandet i årets sidste halvdel, og at dansk eksport nu vil gå en god tid imøde på grund af den stigende dollarkurs, og bedre danske konkurrenceevne. </p>
<p> Tallene fra Nationalbanken viste, at Danmarks nettoindtægt fra løbende betalinger fra og til udlandet faldt i juni 1,5 mia. kr. i forhold til samme måned sidste år, og i årets første seks måneder har Danmark haft en nettoindtægt på 3,7 mia. kr. mod 10,7 mia. kr. i samme periode sidste år. </p>
<p> - Faldet i betalingsbalance-overskuddet i årets første halvdel vil rette sig, vurderer han. </p>
<p> Mogens Lykketoft giver ikke så meget for de bekymrende udtalelser, der er kommet fra en række danske bankøkonomer og anbefalingerne af en økonomisk stramning. Han fremhæver, at det mest interessante ikke er, hvor meget man strammer økonomien, men hvordan man gør det i forhold til de sektorer, der er mest under pres. Her må der vises den største agtpågivenhed, og ministeren fremhæver her regeringens aftaler med amter og økonomi for 1998, og de begrænsninger, der i år er lagt på det offentlige byggeri. </p>
<p> - At det danske privatforbrug skulle være i så kraftig stigning, at det forstyrer vores hidtidige prognoser. Det tror jeg ikke på, siger han. </p>
<p> Om de stigende konverteringer siger Mogens Lykketoft, at man ikke skal piske nogen stemning op. Ejere af fast ejendom har naturligt benyttet sig af den lave rente til at få byttet dyre lån ud, og få afviklet anden gæld. Regeringen ser ikke andre udviklingstendenser her, end hidtil skønnet, siger han. </p>
<p> Mogens Lykketoft understreger, at regeringen detaljeret vil kommentere den økonomiske situation, når den økonomiske oversigt udsendes omkring 20. august, og han selv vil kommentere budgetudviklingen i oversigten, der udsendes fra Finansministeriet 26. august, samme dag som regeringens forslag til finanslov for 1998 offentliggøres. </p>
<p> - Det er fortsat regerigens opfattelse, at den økonomiske politik i år er stram, siger han. </p>
<p> - Erik Matzen (+45) 33 96 96 51. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-08-11"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-08-11"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-08-11"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-08-11"></editdetail></code></codes>
<codes class="bip:topics:1.0">
<code code="E12">
<editdetail action="confirmed" attribution="Reuters BIP Coding Group" date="1997-08-11"></editdetail></code>
<code code="E51">
<editdetail action="confirmed" attribution="Reuters BIP Coding Group" date="1997-08-11"></editdetail></code>
<code code="E511">
<editdetail action="confirmed" attribution="Reuters BIP Coding Group" date="1997-08-11"></editdetail></code>
<code code="ECAT">
<editdetail action="confirmed" attribution="Reuters BIP Coding Group" date="1997-08-11"></editdetail></code>
<code code="GCAT">
<editdetail action="confirmed" attribution="Reuters BIP Coding Group" date="1997-08-11"></editdetail></code>
<code code="GPOL">
<editdetail action="confirmed" attribution="Reuters BIP Coding Group" date="1997-08-11"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-08-11"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>