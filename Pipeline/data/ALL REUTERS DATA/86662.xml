<?xml version="1.0" encoding="UTF-8"?>

<newsitem date="1997-08-14" id="root" itemid="86662" xml:lang="da">
<title></title>
<headline> Tele DK-andel af Belgacom-hensættelser ca 760 mio. </headline>
<byline></byline>
<dateline></dateline>
<text>
<p> KØBENHAVN, 14 august (Reuter) - Godtgørelserne til fratrædelser i det belgiske teleselskab, Belgacom, som Tele Danmark ejer omkring en sjettedel af, kommer til at koste Belgacom mellem 24 og 25 mia. BEF (ca. 4,6 mia. kr.). Det oplyser selskabets talsmand Jan Margot til det belgiske nyhedsbureau Belga onsdag. </p>
<p> Tele Danmark ejer sammen med amerikanske Ameritech og Singapore Telecom knap halvdelen af Belgacom. Af den halvdel sidder Tele Danmark på 33 pct. </p>
<p> Det betyder, at Tele Danmarks andel af udgifterne til fratrædelserne i Belgacom udgør ca. 760 mio. kr. </p>
<p> Underdirektør i Tele Danmark, Henning Rostung, sagde tirsdag til Reuters Finans, at Tele Danmarks halvårsregnskab, der fremlægges den 29. august, vil være &quot;tydeligt&quot; præget af hensættelser til fratrædelsesgodtgørelser i det belgiske teleselskab, Belgacom. </p>
<p> Belgacom skal de næste små 18 måneder tage afsked med godt 6.000 medarbejdere. </p>
<p> Partneren i Belgacom Ameritech afsatte således som en engangspost i sit regnskab for andet kvartal 87 mio. US-dollars (ca. 600 mio. kr.) som følge af de store omlægninger i Belgacom. </p>
<p> - På netop dette punkt (regnskabsmæssig behandling af hensættelser til fratrædelsesgodtgørelser, red.) ligner vores regnskabsprincipper de amerikanske, og vores regnskab for første halvår vil dermed bære tydeligt præg af ændringerne i Belgacom, sagde Henning Rostung tirsdag. </p>
<p> Han ville på daværende tidspunkt ikke komme med præcise tal for hensættelsens størrelse, men nu har Belgacom altså kommet med et fingerpeg. </p>
<p> Teleanalytiker Douglas Wight i den amerikanske investeringsbank Salomon Brothers i London satte tirsdag hensættelsen i Tele Danmarks halvårsregnskab til 850 mio. kr. </p>
<p> 6.290 medarbejdere over 50 år i Belgacom har taget imod tilbuddet om frivillig fratrædelse til sig. Det betyder, at de vil modtage en fratrædelsesbonus på seks måneders løn samt en månedlig udbetaling på 75 pct. af den sidste månedsløn, indtil de er 60 år. Deres pension vil herefter blive beregnet, som havde de arbejdet for Belgacom til deres 60. fødselsdag. </p>
<p> De mange tusinder medarbejdere vil forlade Belgacom i perioden frem til den 31. december 1998. </p>
<p> Henning Rostung gjorde desuden opmærksom på, at Tele Danmark i sin årsberetning for 1996 gør opmærksom på, at &quot;hensættelser til udgifter til reduktion af personaleantallet&quot; kan medføre, at de &quot;realiserede resultater afviser væsentligt fra ovennævnte forventninger&quot;. </p>
<p> Tele Danmark venter for 1997 et resultat før finansielle poster, der overgår resultatet fra 1996 på 4.547 mio. kr. </p>
<p> Som følge af liberaliseringen af telemarkedet og forårets aftale om samtrafik mellem teleoperatørerne forventer Tele Danmark årlige tab før skat på 0,5-1,0 mia. kr. på fastnettet. Der blev i meddelelsen, dateret den 22. april i år ikke givet nogen tidshorisont. - Carl Johan Corneliussen (+45) 33 96 96 58 - Søren Linding Jakobsen (+45) 33 96 96 53. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="BELG">
<editdetail action="confirmed" attribution="Reuters BIP Coding Group" date="1997-08-14"></editdetail></code>
<code code="BENLUXZ">
<editdetail action="confirmed" attribution="Reuters BIP Coding Group" date="1997-08-14"></editdetail></code>
<code code="DEN">
<editdetail action="confirmed" attribution="Reuters BIP Coding Group" date="1997-08-14"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-08-14"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-08-14"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-08-14"></editdetail></code></codes>
<codes class="bip:topics:1.0">
<code code="PTTBLG">
<editdetail action="confirmed" attribution="Reuters BIP Coding Group" date="1997-08-14"></editdetail></code>
<code code="TELDAN">
<editdetail action="confirmed" attribution="Reuters BIP Coding Group" date="1997-08-14"></editdetail></code>
<code code="I7902">
<editdetail action="confirmed" attribution="Reuters BIP Coding Group" date="1997-08-14"></editdetail></code>
<code code="C18">
<editdetail action="confirmed" attribution="Reuters BIP Coding Group" date="1997-08-14"></editdetail></code>
<code code="C181">
<editdetail action="confirmed" attribution="Reuters BIP Coding Group" date="1997-08-14"></editdetail></code>
<code code="CCAT">
<editdetail action="confirmed" attribution="Reuters BIP Coding Group" date="1997-08-14"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-08-14"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>