<?xml version="1.0" encoding="UTF-8"?>

<newsitem date="1997-04-22" id="root" itemid="82872" xml:lang="da">
<title></title>
<headline> Presserunde - Finans/Økonomi tirsdag 22 april. </headline>
<byline></byline>
<dateline></dateline>
<text>
<p> Reuters står ikke inde for avisartiklernes nøjagtighed 1) Skattereformen fra 1993 er baseret på skøn og gæt, og det kan betyde nogle store huller i statsbudgettet for 1998. Chefkonsulent for Dansk Industri, Per Nielsen, siger, at &quot;der er nogle halvstore finansieringsposter i skattereformen, hvor det ikke er særligt præcist specificeret, hvad der skal frembringe provenuet&quot;. (Information side 4) </p>
<p> 2) Mange ledige kommer i 1997 til at nøjes med dårligere tilbud om uddannelse og jobtræning end sidste år, hvilket øger risikoen for flaskehalse. Det skyldes, at regeringens fremrykning af tilbudene til ledige dræner AFs pengekasser. Og en reform af uddannelsessystemet, som skal spare AF for udgifter, virker endnu ikke efter hensigten. Tallene viser, at AF kun kan igangsætte nye, skræddersyede tilbud, svarende til en uddannelsesgodtgørelse på 400 mio. kr. Det er en femtedel af budgettet for 1996. &quot;Det lyder bekymrende,&quot; siger direktør Ole Krog fra Dansk Arbejdsgiverforening. (Det Fri Aktuelt side 6) </p>
<p> 3) Privat jobtræning er den bedste form for aktivering, når det gælder om at få langtidsledige tilbage til det ordinære arbejdsmarked. Derfor har Arbejdsministeriets rådgivende organ, Landsarbejdsrådet, formuleret nogle krav til de 14 Arbejdsmarkedsråd, der skal styrke brugen af privat jobtræning. Men nye tal viser, at kun Storstrøms og Vejle amter har været i stand til at opfylde planerne, mens København og Roskilde ikke engang har formået at opfylde halvdelen af planen. Landsarbejdsrådet finder det derfor påkrævet, at regionerne øger deres indsats. (Information side 4) </p>
<p> 4) I Vestjylland vil man nu forsøge at lokke højtuddannede til ved at oprette et netværk, som sørger for, at den medrejsende ægtefælle lynhurtigt får tilbudt beskæftigelse. &quot;Ideen går på, at alle i netværket i en fart får besked om en medflyttende ægtefælles kvalifikationer og job-ønsker - og så skulle der gerne komme et tilbud tilbage. Vi støtter projektet økonomisk i foreløbig et år, og regner med, at virksomheder og amt gør det samme,&quot; siger formanden for det regionale arbejdsmarkedsråd, Ib Poulsen, Struer. (Børsen side 18) </p>
<p> 5) De to mæglingsforslag på DA-området vil øge omkostningerne med mellem 3,5 og 4,0 pct. indtil 1. marts 1998. Det fremgår af et notat, som blev fremlagt på LOs formandsmøde i fredags. &quot;Overenskomstresultaterne ligger således lige præcis inden for de fire pct., LO har fremhævet som den grænse, hvor yderligere lønstigninger vil føre til voksende inflation,&quot; siger LO-økonom Jan Kæraa Rasmussen. På det offentlige område venter LO en lønstigning på 7,8 pct. over en to-årig periode. (LO-bladet side 1) </p>
<p> 6) De tyske statsfinansielle problemer kan i værste fald give forhøjede prisstigninger herhjemme. Det kan ske som konsekvens af skattereformen fra 1993, hvori det aftaltes, at de danske afgifter på benzin skal følge de tyske for at undgå en for stor forskel i prisniveau. &quot;Det er meget glædeligt, hvis man i Tyskland vil øge benzinafgifterne,&quot; siger Elsebeth Gerner Nielsen fra de radikale med henvisning til den gavnlige effekt på miljø og offentlig trafik. (Børsen side 12) </p>
<p> (Presserunden er udarbejdet af Finansinformation). </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-04-22"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-04-22"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-04-22"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-04-22"></editdetail></code></codes>
<codes class="bip:topics:1.0">
<code code="ECAT">
<editdetail action="confirmed" attribution="Reuters BIP Coding Group" date="1997-04-22"></editdetail></code>
<code code="GCAT">
<editdetail action="confirmed" attribution="Reuters BIP Coding Group" date="1997-04-22"></editdetail></code>
<code code="GPOL">
<editdetail action="confirmed" attribution="Reuters BIP Coding Group" date="1997-04-22"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-04-22"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>