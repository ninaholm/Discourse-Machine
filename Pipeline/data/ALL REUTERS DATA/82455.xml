<?xml version="1.0" encoding="UTF-8"?>

<newsitem date="1997-04-09" id="root" itemid="82455" xml:lang="da">
<title></title>
<headline> Nye tal viser stabil betalingsbalance - DDB. </headline>
<byline></byline>
<dateline></dateline>
<text>
<p> KØBENHAVN, 9 april (Reuter) - Nye tal fra Nationalbanken viser, at overskuddet på den danske betalingsbalance er stabilt, vurderer Den Danske Bank. </p>
<p> Nationalbankens statistik over betalinger fra og til udlandet viser onsdag, at Danmark i årets første to måneder har haft et overskud på de løbende betalinger på 6,3 mia. kr. mod 6,2 mia. kr. i samme periode sidste år. </p>
<p> - Set i lyset af en fortsat pæn vækst i den indenlandske efterspørgsel er det pæne tal, vurderer cheføkonom Jørgen Birger Christensen fra Den Danske Bank. </p>
<p> - Tallene bekræfter vores formodning om, at fremgangen i eksporten kan matche den importfremgang, vi ser som følge af den stigende indenlandske efterspørgsel, tilføjer Jørgen Birger Christensen over for Reuters Finans. </p>
<p> Betalingsbalancetallene er i tråd med Den Danske Banks forventninger. Bankens cheføkonom ser derfor ingen grund til at ændre på skønnet for betalingsbalancen i 1998, hvor banken venter et overskud på knap 10 mia. kr. mod 11 mia. kr. i 1996. </p>
<p> Der er specielt tilfredshed med, at overskuddet på varehandelen er steget til 6,0 mia. kr. i årets første to måneder mod et overskud i samme periode sidste år på 3,1 mia. kr. Et øget underskud på rejsekontoen betegnes samtidigt som forventeligt i lyset af væksten i det danske privatforbrug. I årets første to måneder bidrog rejsekontoen negativt med 1,7 mia. kr. mod 1,3 mia. kr. i samme periode sidste år. </p>
<p> Ifølge Jørgen Birger Christensen bruger Den Danske Bank i stigende grad Nationalbankens opgørelse over den danske betalingsbalance. </p>
<p> Tidligere er opgørelsen blevet betragtet som forholdsvis usikker i forhold til betalingsbalancestatistikken fra Danmarks Statistik. </p>
<p> Det forhold ser dog ud til at have ændret sig. Opgørelsen fra Danmarks Statistik, der igennem de seneste år har været plaget af gentagne revisioner, kommer efter revisionerne i stadig stigende grad tættere på opgørelsen fra Nationalbanken. For det samlede 1996-tal er der således kun en forskel på 0,3 mia. kr., når de to statistikker sammenlignes. </p>
<p> Samtidig er der den forskel, at Nationalbankens statistik udsendes over en måned tidligere end tallene fra Danmarks Statistik. Sidstnævntes opgørelse over betalingsbalancen i januar ventes 16. april. Den tilsvarende opgørelse fra Nationalbanken blev udsendt 10. marts. </p>
<p> - Stig Ørskov Pedersen (+45) 33 96 96 59. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-04-09"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-04-09"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-04-09"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-04-09"></editdetail></code></codes>
<codes class="bip:topics:1.0">
<code code="E11">
<editdetail action="confirmed" attribution="Reuters BIP Coding Group" date="1997-04-09"></editdetail></code>
<code code="E51">
<editdetail action="confirmed" attribution="Reuters BIP Coding Group" date="1997-04-09"></editdetail></code>
<code code="E511">
<editdetail action="confirmed" attribution="Reuters BIP Coding Group" date="1997-04-09"></editdetail></code>
<code code="ECAT">
<editdetail action="confirmed" attribution="Reuters BIP Coding Group" date="1997-04-09"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-04-09"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>