<?xml version="1.0" encoding="UTF-8"?>

<newsitem date="1997-08-05" id="root" itemid="86266" xml:lang="da">
<title></title>
<headline> Analytikere ser større indtjening i KFX-selskaber. </headline>
<byline></byline>
<dateline></dateline>
<text>
<p> KØBENHAVN, 5 august (Reuter) - Den gennemsnitlige vækstrate for indtjeningen i de 20 selskaber, der indgår i KFX-indekset på Københavns Fondsbørs, ventes i år at stige med 6,1 pct. i forhold til sidste år, fremgår det af estimater, som Reuters Finans har indsamlet tal fra en række aktieanalytikere i ugerne 31 og 32. </p>
<p> Dermed har analytikerne opjusteret deres vækstskøn med 1,5 pct.point i forhold til sidste måneds skøn. </p>
<p> Forventningerne til næste års vækst i indtjeningen er til gengæld en anelse mere afdæmpede i forhold til sidste måneds estimat. </p>
<p> Nu venter analytikerne en gennemsnitlig vækstrate på 7,9 pct. i 1998 mod sidste måneds forventning på knap 10 pct. </p>
<p> Tallene dækker over analytikernes skøn for indtjeningen per aktie, EPS (earnings per share), i alle KFX-selskaberne. </p>
<p> Ændringerne i analytikernes forventninger til indeværende og det kommende regnskabsår skyldes primært en forventning om større overskud i bankerne i år og et mindre overskud næste år. Bag ligger de seneste måneders pæne kursstigninger på finansmarkederne, hvilket har en positiv effekt på bankernes bundlinie. </p>
<p> De fire banker i indekset, Den Danske Bank, Unidanmark, BG Bank og Jyske Bank trækker dog fortsat ned i gennemsnittet for indtjeningen i 1997 med negative vækstrater på henholdsvis 18, 23, 32 og 2 pct., fremgår det af estimatet. </p>
<p> Til gengæld venter analytikerne ikke, at de pæne kursstigninger vil fortsætte ind i næste regnskabsår, og EPS-forventningerne for de kommende år har fået et lille nøk nedad i forhold til forrige estimat. </p>
<p> SAS Danmark trækker kraftigt ned i gennemsnittet, da indtjeningen per aktie i SAS skønnes at falde til 6,2 kr. i år fra 13,2 kr. sidste år. </p>
<p> Radiometer og ISS trækker ligeledes i negativ retning med en negativ vækstrate på henholdsvis 21,6 pct. til 17,6 kr. per aktie og 11,2 pct. til 8 kr. </p>
<p> De to A. P. Møller-aktier, D/S 1912 og D/S Svendborg, skønnes at fremvise den største EPS-vækst fra 1996 til 1997. For D/S 1912 lyder forventningerne på en indtjening per aktie på 8.324,6 kr., hvilket er knap 64 pct. højere end i 1996. I søsterselskabet, D/S Svendborg, venter analytikerne gennemsnitlig en EPS på 11.780,5 kr., svarende til en vækst på 56 pct. i forhold til 1996. </p>
<p> Aflysningen af fusionen mellem Carlsberg-selskabet, Carlsberg-Tetley, og Bass har ikke fået analytikerne til at nedjustere deres forventninger til Carlsberg. Tværtimod er indtjeningen per aktie for regnskabsåret 1996/97 blevet opjusteret lidt. Nu venter analytikerne en indtjening per aktie på 18,1 kr. per aktie mod 17,7 kr. i forrige måned. Forventningen til næste regnskabsår er uændret. </p>
<p> Sammenligningstallene for 1996 er taget fra Dansk Aktie Analyse. Der kan forekomme forskelle i de enkelte aktieanalytikeres måder at beregne indtjeningen per aktie. </p>
<p> - Jørn Nurkka (+45) 33 96 96 55. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-08-05"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-08-05"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-08-05"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-08-05"></editdetail></code></codes>
<codes class="bip:topics:1.0">
<code code="M11">
<editdetail action="confirmed" attribution="Reuters BIP Coding Group" date="1997-08-05"></editdetail></code>
<code code="MCAT">
<editdetail action="confirmed" attribution="Reuters BIP Coding Group" date="1997-08-05"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-08-05"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>