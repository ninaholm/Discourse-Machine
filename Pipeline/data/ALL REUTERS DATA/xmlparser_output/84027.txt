Tele Danmark sænker mobilpriserne.

KØBENHAVN, 23 maj (Reuter) - Tele Danmark følger nu Sonofon med store prisnedsættelser for mobiltelefonkunderne.
- Fra mandag den 26. maj bliver minutprisen på de mobile samtaler for både standardabonnementer og fritidsabonnementer sat markant ned, skriver Tele Danmark i en pressemeddelelse.
Basisprisen for at ringe fra en GSM-telefon i dagtimerne sættes ned til 2,10 kr. per minut fra 2,35 kr. For NMT 900-abonnementer går prisen ned til 1,75 kr. per minut fra 1,95 kr.
Efter klokken 19.30 er prisen for begge telefontyper 1,05 kr. per minut.
For fritidskunder er aften, weekend og ferieprisen sat ned til 60 øre per minut fra 70 øre, uanset om man er ude eller hjemme.
Desuden er sommerferieperioden forlænget, så man kan ringe billigt hele døgnet fra den 26. maj til den 10. august. Den oprindelige periode begyndte først den 21. juni.
- Carl Johan Corneliussen (+45) 33 96 96 57.
(c) Reuters Limited 1997.
