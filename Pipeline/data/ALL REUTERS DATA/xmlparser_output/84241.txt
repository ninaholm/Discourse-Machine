Erhvervsliv vil svigte fly for at tage toget - BN.

KØBENHAVN, 30 maj (Reuter) - Erhvervsfolket er i et hidtil uset omfang parat til at stige på toget, når DSB den 1. juni åbner tog-forbindelsen over Storebælt. Det viser en rundspørge, som Børsens Nyhedsmagasin (BN) har foretaget hos transportansvarlige i 60 større virksomheder med tilsammen 45.600 ansatte og som er refereret i det seneste nummer af bladet.
- Mens kun syv pct. af virksomhederne i dag bruger tog som primær transportform på tværs af landet, så svarer fem gange så mange - 36 pct. - at toget bliver en primær transportform for dem efter åbningen af den faste forbindelse, skriver BN.
Fremgangen for togtrafikken vil ske næsten udelukkende på bekostning af indenrigs-flyvningerne, viser undersøgelsen, og dermed på bekostning af bl.a SAS.
Kun 57 pct. af de virksomheder, der i dag bruger fly som primær transportform mellem landsdelene, vil fortsætte med det efter åbningen af den faste forbindelse, hedder det.
- Jørn Nurkka (+45) 33 96 96 55.
(c) Reuters Limited 1997.
