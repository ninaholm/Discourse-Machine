Valuta - DEM falder efter tysk M3, GBP stiger.

KØBENHAVN, 18 december (Reuter) - Den tyske D-mark
handles en anelse svækket efter offentliggørelsen af
M3-pengemængden for november.
Omregnet til årsstigninger voksede M3 med 8,0 pct. i
november, og det var lidt lavere end de 8,1 pct. som
markedet på forhånd ventede. I Oktober blev M3-væksten på
8,4 pct.
Det britiske pund har nydt godt af den svagere D-mark,
og desuden har britiske nøgletal for arbejdsløshed og
detailsalg haft stor positiv effekt på pundet onsdag
formiddag.
Ledigheden faldt i november med 95.800 personer mod et
forventet fald på kun 26.000. Detailsalget i november steg
derimod 0,7 pct., hvilket var mere end den fremgang på 0,5
pct., som markedsdeltagerne på forhånd havde forudset.
I forhold til D-marken er pundet steget til 2,5967 fra
2,5900 før nøgletallet kom ud i formiddags, og mod
US-dollar er kursen på pundet steget til 1,6730 fra
1,6700.
Svækkelsen af den tyske valuta har givet den danske
krone en lille kursstigning torsdag formiddag, og
US-dollar har brudt gennem 1,55 D-mark, hvor den stadig
befinder sig.
DEM/DKK  USD/DKK FRF/DKK USD/JPY USD/DEM
Onsdag    11.21  3,8235   5,9325  1,1315  113,50  1,5515
Tirsdag   15.29  3,8260   5,9150  1,1330  113,75  1,5465
(/klp).
(c) Reuters Limited 1996.
