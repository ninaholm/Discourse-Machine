Presserunde - Finans/Økonomi onsdag 25 juni.

Reuters står ikke inde for avisartiklernes nøjagtighed 1) Regeringens plan om at øge bruttoskatten fra otte til 12 pct. er et overgreb mod danskernes opsparing til alderdommen. Advarslen kommer fra forsikringskoncernen Danica, der har beregnet, at indgrebet med et hug vil sende op mod hver sjette indbetalte krone til kapitalpensioner direkte i statskassen. Finansminister Mogens Lykketoft (S) afviser kritikken. Han mener, at kapitalpensioner i årevis har været favoriseret af en lempelig beskatning. (Jyllands-Posten Erhverv &amp; Økonomi side 1)
2) En Vilstrup-analyse viser, at to ud af tre danskere mener, at pensionskasserne skal se på virksomhedernes etik, når de investerer. Hele 30 procent af deltagerne mener, at der kun skal investeres i pletfri virksomheder - selskaber helt uden etiske problemer. En af landets størtste pensionskasser, Kommunernes Pensionsforsikring, vedtog i foråret etiske retningslinier, og formand for bestyrelsen, Ove Christensen, siger at han er glad for resultatet af analysen. (Politiken side 1)
(Presserunden er udarbejdet af Finansinformation).
(c) Reuters Limited 1997.
