Fald i kommuners likviditet i 2 kvartal - DS.

KØBENHAVN, 1 august (Reuter) - De likvide beholdninger i kommuner og amter faldt i andet kvartal 1997 med 3.984 mio kr. fra 18.409 mio. kr. til 14.425 mio. kr., oplyser Danmarks Statistik (DS) fredag.
Ændringen fra første til andet kvartal 1997 dækker over et fald i København, Frederiksberg samt øvrige kommuner og en stigning i amterne.
Kommunernes og amternes langfristede gæld faldt i andet kvartal 1997 med 806 mio. kr. til i alt 47.568 mio. kr. Den udenlandske gæld udgjorde 13.760 mio. kr.
(c) Reuters Limited 1997.
