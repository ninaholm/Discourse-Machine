Banker, Novo og Tele DK trak KFX tæt på rekord.

KØBENHAVN, 6 juni (Reuter) - Det danske KFX-indeks lå midt på dagen fredag i rekordniveau godt trukket af bankerne i indekset, Novo Nordisk og Tele Danmark, men sidst på dagen faldt indekset tilbage igen, så der blot blev tale om et plus på 0,69 point. Retningen på mandag er til gengæld usikker, siger en aktiehandler.
- Det kommer meget an på, hvad der sker i USA. Jeg tør ikke gætte på, hvilken retning indekset går på mandag, siger dealeren.
KFX sluttede fredagen i 168,14, mens futuren på KFX med udløb i juni sluttede med et plus på 0,65 i 168,70.
(c) Reuters Limited 1997.
