Renterne ved skatkammer-auktion faldt - Natbank.

KØBENHAVN, 29 april (Reuter) - Nationalbankens månedlige auktion over skatkammerbeviser (SKBV) gav lavere renter end for en måned siden, oplyser Nationalbanken tirsdag.
Skæringsrenten for fem-måneders papirer blev 3,64 pct. mod 3,75 pct., da de samme papirer blev solgt for en måned siden, dengang med en løbetid på seks måneder.
Skæringsrenten for ni-måneders papirer blev 3,75 pct. mod 3,95 pct., da de en måned tidligere blev solgt som 10-måneders papirer.
Det samlede salg blev på 5,125 mia. kr. Det er fordelt med 1,7 mia. kr. i fem-måneders SKBV og 3,425 mia. i 10-måneders SKBV.
Salget afvikles 1. maj.
Der udløb ingen SKBV, da de kun forfalder samtidig med, at en ny serie bliver udstedt. Det sker først om to måneder.
- Jørn Nurkka (+45) 33 96 96 55.
(c) Reuters Limited 1997.
