Ford venter i 1997 et resultat på niveau med 1996.

KØBENHAVN, 8 april (Reuter) - Ford forventer i 1997 et resultat på niveau med 1996, fremgår det af årsregnskabet, der blev offentliggjort tirsdag.
- Koncernens samlede resultat i 1997 forventes at ligge på niveau med 1996, hedder det i regnskabet, der viste et resultat før skat på 109 mio. kr. mod 173 mio. kr. året før.
Koncernen forventer at markedet for personbiler i Danmark bliver 145.000 stk. hvilket er en mindre stigning. For varebiler, lastbiler og busser forventes der et niveau, der ligger på højde med 1996.
For Norge forventes markedet for personbiler at blive på 125.000, hvilket er på niveau med 1996. For varevogne, lastbiler og busser forventes der et niveau der ligger på højde med 1996, hedder det i regnskabet.
(c) Reuters Limited 1997.
