EU VENTES KLAR MED VÆRFTSAFGØRELSE I JANUAR - RB.

KØBENHAVN, 18 december (Reuter) - EU-kommissionens vurdering af den danske værftsstøtte forventes at blive offentliggjort den 22. januar 1997, skriver Ritzaus Bureau (RB).
EU-kommissionen har netop fået svar fra Erhvervsministeriet på en række spørgsmål om værftsstøtten, som de stillede på et møde med det danske erhvervsministerium i sidste uge.
Ifølge RBs oplysninger bliver EU-kommissionens konklusioner ikke så graverende for Danmark.
En embedsmand i Bruxelles udtaler således til RB, at der ikke er tale om helt klokkeklare danske overtrædelser, men at der er flere tilfælde, hvor Kommissionen er i tvivl om, hvorvidt der er sket en overtrædelse. (/uha).
(c) Reuters Limited 1996.
