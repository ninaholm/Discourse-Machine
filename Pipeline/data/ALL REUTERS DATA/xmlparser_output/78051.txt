OBLIGATIONSMARKED VENTES TYNDT I VENTEN PÅ US-TAL.

KØBENHAVN, 5 december (Reuter) - Der er udsigt til et tyndt obligationsmarked torsdag, hvor den danske benchmark ventes at blivet handlet i et snævert interval, forudser en obligationshandler.
- Der kommer ikke til at ske ret meget. Der er fokus på de amerikanske arbejdsløshedstal, der bliver offentliggjort i morgen, siger dealeren, der venter, at benchmarken vil blive handlet i niveauet 109,60-109,90.
Den toneangivende 8 pct. 2006 ligger i formarkedet i 109,68 med en rente på 6,56 pct. Benchmarken er dermed faldet ca. en promille i forhold til eftermarkedet i går.
(c) Reuters Limited 1996.
