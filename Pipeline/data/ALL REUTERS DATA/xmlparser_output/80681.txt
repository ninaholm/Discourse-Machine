ALFRED B OG ABN AMRO FUSIONERER PORTEFØLJESTYRING.

KØBENHAVN, 25 februar (Reuter) - Alfred Berg og ABN Amro har besluttet at sammenlægge deres porteføljemanagement-enheder i Danmark, oplyser selskaberne i en fælles pressemeddelelse.
- Den nye sammenlagte enhed fortsætter under Alfred Berg Kapitalforvaltning, som er et uafhængigt dansk selskab under tilsyn af det danske Finanstilsyn, hedder det. Leder af den fusionerede enhed bliver adm. direktør Christian Høm, der hidtil har haft ansvaret for ABN Amros porteføljemanagement i Danmark.
- Uffe Hansen (+45) 33 96 96 58.
(c) Reuters Limited 1997.
