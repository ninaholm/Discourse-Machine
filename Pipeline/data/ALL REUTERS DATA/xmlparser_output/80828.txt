Superfos fastholder tilbud til Phønix-aktionærer.

KØBENHAVN, 27 februar (Reuter) - Superfos fastholder sit tilbud til aktionærerne i Phønix, og koncernen er indstillet på at nøjes med 67 pct. af aktiekapitalen. Et tidligere krav lød på 90 pct., oplyste koncernens adm. direktør Peter Højland på et pressemøde torsdag
- Vi har stadigvæk et bud på Phønix, men vi vil godt nøjes med 67 pct., da det er nok til at gennemføre en fusion, og dermed strukturrationaliseringer i asfaltbranchen, sagde Peter Højland pressemødet i forbindelse med offentliggørelsen af årsregnskabet.
Han tilføjede, at selskabet ikke har følt sig presset af stemningen omkring købet af Phønix, men mente, at Superfos-buddet var den rette pris.
Superfos fastholder sit tilbud, selv om ledelsen i Phønix torsdag meddelte, at den nu vil anbefale aktionærerne at tage imod tilbuddet fra norske Rieber &amp; Søn.
Superfos har budt ca. 808 mio. kr. for koncernen, mens Rieber &amp; Søn har tilbudt ca. 820 mio. kr.
- Jørn Nurkka (+45) 33 96 96 55.
(c) Reuters Limited 1997.
