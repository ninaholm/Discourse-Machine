10-ÅRIG RENTE VIL STIGE 100 BP I 1997 - GOLDMAN S.

KØBENHAVN, 27 december (Reuter) - Den positive stemning på rentemarkedet vil i det nye år blive afløst af kursfald og højere renter, vurderer den amerikanske investeringsbank Goldman Sachs i sin seneste prognose.
- Vi forventer en stigning i den 10-årige rente over de kommende måneder, og vi vurderer, at specielt den korte ende af rentemarkedet vil være sårbare overfor ethvert skift i de korte renter i Tyskland. Endvidere venter vi, at renteafstanden til den tyske Bund vil stige som følge af et globalt salg af obligationer i første halvdel af 1997, skriver Goldman Sachs.
De amerikanske økonomer forventer i 1997 en stigning i den 10-årige danske rente på ca. et pct.point. til 7,6 pct. På tre-måneders sigt ventes benchmark-renten at stige ca. 0,4 pct.point, mens det 10-årige rentespænd til Tyskland i løbet af de næste tre måneder forventes udvidet til et pct.point fra det nuværende niveau omkring 0,75 pct.point. (/eep).
(c) Reuters Limited 1996.
