LINDØ SKAL BETALE GODT 1 MIO KR TILBAGE I STØTTE.

BRUXELLESS, Feb 5 (Reuter) - EU Kommissionen besluttede onsdag, at Lindø Værftet skal betale omkring en mio. kr. tilbage i ulovligt modtaget støtte til skibsværftet i forbindelse med fem nybygninger i 1992.
Det oplyser Kommissionen i en meddelelse onsdag middag efter sin gennemgang af den danske værftsstøtte i perioden 1987-1993.
- Kommissionen har undersøgt 58 kontrakter og har fundet, at 53 af dem respekterede det gældende støtteloft på det tidspunkt, kontrakten blev underskrevet, mens støtten i fem sager oversteg loftet, skriver Kommissionen.
(c) Reuters Limited 1997.
