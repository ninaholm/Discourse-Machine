Rating giver bedre lånebetingelser - Jyske bank.

KØBENHAVN, 10 juli (Reuter) - Jyske Bank forventer at få mere opmærksomhed på de internationale kapitalmarkeder og bedre lånebetingelser, fordi bankens rating er blevet hævet hos kreditvurderingsinstituttet Moody&apos;s, oplyser bankdirektør Leif Nielsen fra Jyske Bank.
- Det betyder, at vi kan gøre det lidt bedre på de internationale kapitalmarkeder, og vi har allerede fået den første kunde på det grundlag, siger Leif Larsen til Reuters Finans.
Moody&apos;s hævede onsdag som forventet sin rating på banken til A2 fra A3 på den langfristede gæld, mens ratingen på den kortfristede gæld blev hævet til Prime-1 fra Prime-2 og ratignen C blev fastholdt på den finansielle styrke.
- Vi forventer noget af det - specielt med vores størrelse, da vi er den mindste af de største, og des mindre man er, des vigtigere er ratingen, siger Leif Larsen.
Moody&apos;s begrunder sin opjustering med den vedvarende forbedring af bankens finansielle position, og det har sænket bankens risikoprofil markant. Men kvaliteten af bankens udlån roses også, lige som indtjeningsevnen er på et tilfredsstillende niveau efter krisen i sektoren i begyndelsen af 1990&apos;erne.
- Det er præcis, som vi havde håbet på, siger Leif Larsen.
(c) Reuters Limited 1997.
