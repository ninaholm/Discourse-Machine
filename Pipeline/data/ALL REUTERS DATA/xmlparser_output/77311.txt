UDSIGT TIL FORTSAT LAVE RENTER - MIDTBANK.

KØBENHAVN, 5 november (Reuter) - Trods forbedrede europæiske vækstudsigter så vil de korte europæiske renter vil forblive lave, vurderer økonomer fra Midtbanks likviditetsområde i en ugentlig markedskommentar.
- Hvis denne opfattelse breder sig i markedet, er der gode muligheder for, at den positive udvikling i USA kan slå igennem på det europæiske obligationsmarked. Vi er derfor på kortere sigt moderat positive med hensyn til et fald i den lange rente, skriver Midtbank.
Hos Midtbank venter økonomerne ikke, at dagens amerikanske præsidentvalg vil få nogen betydning for obligationsmarkedet og dollaren.
Til gengæld kan valget til Kongressen godt bringe lidt grus i maskineriet, vurderer Midtbank.
- Der hersker usikkerhed om, hvad en eventuel ændring i magtforholdet mellem Demokraterne og Republikanerne vil bringe, skriver økonomerne.
Økonomerne vurderer dog, at der ikke er optræk til en altoverskyggende demokratisk dominans trods en ændret magtfordeling mellem partierne.
- Der er derfor kun beskeden risiko for, at valget kan forhindre et fald i den lange amerikanske rente, der baserer sig på gode inflationsfundamentals, skriver Midtbank. (/jnu).
(c) Reuters Limited 1996.
