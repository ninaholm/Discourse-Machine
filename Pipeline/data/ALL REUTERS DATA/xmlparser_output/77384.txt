INWEAR SER 20-30 PCT VÆKST I TYSKLAND - PROSPEKT.

KØBENHAVN, 7 november (Reuter) - Modehuset InWear forventer gennem en øget investering, at øge selskabets markedsandel på det tyske marked, fremgår det torsdag af selskabets børsprospekt forud for noteringen på Københavns Fondsbørs den 29. november.
- Gennem en bedre udnyttelse af det betydelige potentiale, der er i Tyskland for koncernens varemærker, ventes en vækst i omsætningen på 20-25 pct. pr. år i de næste tre år på dette marked, skriver InWear.
Ifølge adm. direktør Niels Martinsen, så var omsætningen på det tyskemarked i 1995/96 på 110 mio. kr.
Hele InWear koncernen havde i regnskabsåret 1995/96 en omsætning på 1.361 mio. kr. og et ordinært resultat før skat på 158,5 mio. kr.
For regnskabsåret 1996/97 forventer InWear en omsætning på ca. 1.500 mio. kr. og et resultat før skat på 183 mio. kr.
Det er dog ikke kun på det tyske marked, at modehuset ønsker at ekspanderer.
- Antallet af fritstående konceptbutikker forventes at stige med 10-20 butikker pr. år i de nærmest kommende år, hvoraf ca. halvdelen forventes at være egne butikker, hedder det videre.
InWear havde pr. 31 oktober 1996 83 egne butikker, mens der var 214 forhandler-ejede butikker.
Engrossalget, som er en af koncernens største salgskanaler, vil fremover blive udviklet og øget. Antallet af forhandlere forventes at stige med 100-150 pr. år i de nærmeste kommende år. (/jnu).
(c) Reuters Limited 1996.
