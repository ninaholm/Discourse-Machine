Ingen officielle danske rentestigninger i 97 - Uni.

KØBENHAVN, 21 april (Reuter) - Unibank forventer ingen stigninger i de officielle danske renter i 1997, fordi Tyskland ikke ventes at hæve sine renter, skriver Unibank i sin ugentlige kommentar til pengemarkedet.
- Vi venter ingen officielle danske rentestignigner i 1997. Dette er primært baseret på en forventning til, at Tyskland ikke indenfor samme tidsrum hæver de officielle renter, hedder det i kommentaren.
Banken henviser til, at Nationalbanken som regel følger den tyske Bundesbanks pengepolitik, fordi Danmarks pengepolitik først og fremmest skal sikre en stabil kronekurs over for en række kernevalutaer - først og fremmest D-marken.
- Målsætningen for dansk pengepolitik er seneste præciseret af nationalbankdirektøren torsdag, hvoraf det fremgår, at en økonomisk stramning ikke sker ved hjælp af pengepolitiske virkemidler, det vil sige ved at hæve diskonto og/eller reporente, skriver Unibank.
- Ole Mikkelsen (+45) 33 96 96 54.
(c) Reuters Limited 1997.
