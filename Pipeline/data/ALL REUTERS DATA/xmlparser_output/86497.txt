Spar Faaborg venter 2 hlv-res på niveau med 1 hlv.

KØBENHAVN, 11 august (Reuter) - Budgetterne for Sparekassen Faaborg viser, når der ses bort fra kursreguleringer og hensættelser på debitorer, et resultat for andet halvår på niveau med første halvår, fremgår det af en regnskabsmeddelelse mandag.
- Budgetterne for andet halvår viser et resultat på niveau med første halvår, skriver sparekassen.
Resultatet før skat af de første seks måneders virke gav et overskud på 47,7 mio. kr. mod 31,6 mio. kr. i samme periode sidste år.
- Dette svarer til en stigning på 51 pct. Sparekassens ledelse anser resultatet for at være meget tilfredsstillende, skriver sparekassen.
Forretningsomfanget vokser på alle områder, mens Sparekassen Faaborg i første halvår tilmed har været begunstiget af mere end en fordobling af kursgevinsterne samt et markant fald i hensættelser og afskrivninger på debitorer.
De samlede omkostninger er steget med næsten 12 pct., og det tillægges åbningen af to nye filialer i Odense og en større ombygning af regionskontoret i Assens.
Sparekassen Faaborgs samlede balance udgør pr. 30. juni 1997 2,2 mia. kr. mod 1,9 mia. kr. for et år siden.
Sparekassen havde i 1996 et overskud før skat på 80,6 mio. kr.
- Søren Linding Jakobsen (+45) 33 96 96 53.
(c) Reuters Limited 1997.
