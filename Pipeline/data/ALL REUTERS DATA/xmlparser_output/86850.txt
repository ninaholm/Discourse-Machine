Lokalbanken Hjørring hæver skøn for hele 1997.

KØBENHAVN, 19 august (Reuter) - De første seks måneder af 1997 er gået så godt for Lokalbanken Hjørring, at ledelsen nu opjusterer sit skøn for resultatet i hele 1997, fremgår det af halvårsregnskabet, der blev offentliggjort tirsdag.
- Med baggrund i det realiserede halvårsresultat, forventes den positive udvikling for resten af året at fortsætte, og der forvetnes et samlet årsresultat før skat, som forrenter egenkapitalen med 15 pct., skriver ledelsen i regnskabet.
I forbindelse med offentliggørelsen af 1996-regnskabet i februar vurderede ledelsen, at egenkapitalen ville blive forrentet med 11 pct.
Lokalbanken Hjørring kom ud af første halvår 1997 med et ordinært resultat før skat på 5,8 mio. kr. mod 5,7 mio. kr. i den tilsvarende periode sidste år.
(c) Reuters Limited 1997.
