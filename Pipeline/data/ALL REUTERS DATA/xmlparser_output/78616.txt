Valuta - USD holder fast i stigning mod JPY.

KØBENHAVN, 30 december (Reuter) - Valutahandlere
fortæller om meget tynd og spredt eftermiddagshandel på
årets sidste handelsdag.
Yen handles fortsat umiddelbart under det psykologiske
niveau 116, og dealere mener, at den lave aktivitet i
markedet er medvirkende til at holde dollaren oppe.
Ved årets begyndelse handledes dollaren til omkring
104 yen, og dermed er US-dollar styrket godt 12 pct. siden
årsskiftet.
Bob Near fra Bank of New York mener, at USD/JPY er på
vej mod kurs 120.
USA&apos;s ledende indikatorer for november bød ikke på
overraskelser.
November indekset steg som ventet 0,1 pct., mens
oktober indekset blev revideret ned fra en stigning på 0,1
pct. til uændret.
Den tyske D-mark er faldet lidt tilbage over for den
amerikanske dollar til 1,5575.
For et år siden kunne en dollar erhverves for omkring
1,43 D-mark, og dollaren er dermed styrket cirka otte pct.
over for D-mark.
Dollarens styrke er også slået igennem over for den
danske krone. Kronen er svækket godt syv pct. siden
årsskiftet til sin nuværende kurs på 5,9565 USD/DKK.
Mod D-marken har kronen holdt sig ganske stabilt, og
er styrket fra omkring 3,87 DEM/DKK i begyndelsen af 1996
til 3,8250 mandag, svarende til en styrkelse på omkring en
pct.
DEM/DKK  USD/DKK FRF/DKK USD/JPY USD/DEM
Mandag    15.25  3,8250   5,9565  1,1340  115,90  1,5575
Mandag    11.00  3,8250   5,9465  1,1345  115,85  1,5550
(/clm).
(c) Reuters Limited 1996.
