Stort ja til OK i finanssektoren - Finansforbundet.

KØBENHAVN, 23 april (Reuter) - Finansforbundets medlemmer har med stort flertal stemt ja til resultatet af overenskomst-forhandlingerne med Finanssektorens Arbejdsgiverforening, oplyser Finansforbundet onsdag.
- Urafstemningen viste, at 83,6 pct. stemte ja til forhandlingsresultatet, mens 15,5 pct. stemte nej. Stemmeprocenten var på 86 pct., skriver Finansforbundet i en meddelelse.
Overenskomsten gælder for alle ansatte i penge-og realkreditinstitutter.
Overenskomstrammen er 6,65 pct., hvoraf 4,37 pct. udmøntes som generelle lønstigninger. Den resterende del af rammen er primært anvendt til fem omsorgsdage til alle ansatte, og til pensionsforbedringer. Omsorgsdagene er aftalt som kompensation for mere fleksible arbejdstidsregler.
- Carl Johan Corneliussen (+45) 33 96 96 57.
(c) Reuters Limited 1997.
