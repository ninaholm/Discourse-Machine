FINSKE LEMMINKAINEN PLANLÆGGER EJ KØB AF PHØNIX.

HELSINKI, 15 januar (Reuter) - Den finske asfaltkoncern, Lemminkainen, har ingen planer om at afgive tilbud på aktierne i danske Phønix Contractors, siger Juhani Sormaala, der er adm. direktør i Lemminkainen.
- Vi planlægger ikke at købe det (Phønix, red). Vi er måske interesseret, men der er ingen diskussion om det i øjeblikket, siger Juhani Sormaala til Reuters.
Norske Rieber &amp; Søn offentliggjorde torsdag et tilbud til aktionærerne i Phønix med henblik på at overtage selskabet, men samtidig er der spekulationer om, at andre selskaber kan give aktionærerne et bedre tilbud.
Finske Lemminkainen er allerede inde på det danske marked med et markedsandel på ca. 10 pct.
- Selskabets markedsværdi er ret høj, siger Juhani Sormaali om Phønix Contractors aktier, som norske Rieber &amp; Søn er parat til at betale 585 kr. pr. stk. for, når det drejer sig om C-aktierne. A-aktierne har Rieber tilbudt 650 kr. pr. stk. for.
(c) Reuters Limited 1997.
