SMÅ FORVENTNINGER TIL DAGENS FL-FORHANDLING - K.

KØBENHAVN, 26 november (Reuter) - De konservatives politiske ordfører Anne Birgitte Lundholt har kun beskedne forventninger til dagens forhandlinger med regeringen om finansloven for 1997.
- De har kun afsat en time til forhandlinger med os, sagde Anne Birgitte Lundholt til Reuters inden dagens forhandlinger.
Det er fortsat primært sygehusområdet samt nogle detaljer på trafikområdet, som de konservative forhandler med regeringen om.
Anne Birgitte Lundholt forklarede, at partiet ikke vil støtte nogen form for et bredt forlig men vil samtidig heller ikke konkret fortælle, om de konservative vil stemme imod, som tingene ser ud i øjeblikket.
Hun understregede imidlertid, at hvis Enhedslisten stemmer imod finansloven, vil de konservative ligeledes gøre det.
- Hvis der bliver en chance for at vælte regeringen, skal vi gribe den, sagde Lundholt. (/swc).
(c) Reuters Limited 1996.
