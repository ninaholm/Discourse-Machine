BG BANK SER INDSNÆVRING AF DANSK-TYSK RENTESPÆND.

KØBENHAVN, 6 februar (Reuter) - Det 10-årige dansk-tyske rentespænd bliver indsnævret på kort sigt, vurderer BG Bank i det seneste nummer af sit Finansbrevet.
- Fortsætter den positive udvikling på det amerikanske obligationsmarked foranlediget af, at Fed fastholder uændrede renter på FOMC-mødet (Fed undlod at ændre renterne på sit møde onsdag aften, red.), forudser vi et positivt marked med mulighed for, at det danske marked på kort sigt vil kunne indsnævre rentespændet til Tyskland til omkring 65 bp., skriver banken.
Rentespændet lukkede onsdag i 71 bp mod 69 bp for en uge siden. (/mbp).
(c) Reuters Limited 1997.
