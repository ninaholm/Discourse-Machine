BOLIGHANDEL SÆLGERS MARKED I 1997 - MÆGLERKÆDER.

KØBENHAVN, 7 januar (Reuter) - To af Danmarks største ejendomsmæglerkæder, Nybolig og Scheel &amp; Orloff vurderer, at også 1997 tegner til at blive sælgers marked, da stadig flere danskere ønsker at blive boligejere i løbet af det næste års tid. Det fremgår af en pressemeddelelse.
- 1997 bebuder således favorable vilkår for det beskedne antal danskere, der ønsker at sælge deres bolig, siger adm. direktør for Nybolig og Scheel &amp; Orloff, Lars Frost Mathiesen.
En markedsundersøgelse, som Gallup har foretaget for de to ejendomsmæglerkæder, viser, at der siden foråret er blevet 34,6 pct. flere danskere, der ønsker at købe bolig i løbet af de næste 12 måneder, mens der er 13,6 pct. færre, der vil sælge.
Det svarer til, at 183.000 danskere forventer på nuværende tidspunkt at købe bolig indenfor de næste 12 måneder, mens kun 89.000 indenfor samme tidsrum ønsker at sælge.
Uligevægten mellem købere og sælgere er størst i hovedstadsregionen, fremgår det. (/slj).
(c) Reuters Limited 1997.
