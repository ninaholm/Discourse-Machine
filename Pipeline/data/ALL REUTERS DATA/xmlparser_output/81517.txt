Rieber vil gennemføre Phønix-køb med 66 2/3 pct.

KØBENHAVN, 17 marts (Reuter) - Rieber &amp; Søn vil gennemføre et køb af Phønix Contractors med 66 2/3 pct. mod tidligere 90 pct. Det fremgår af en meddelelse til Fondsbørsen mandag morgen.
- På baggrund heraf ønsker Rieber &amp; Søn at meddele sin beslutning om at gennemføre et køb af Phønix som i udgangspunkt giver Rieber &amp; Søn en mindre andel end 90 pct., dog således at denne andel ikke udgør mindre end 66 2/3 pct., skriver Rieber.
Rieber meddelte sent fredag, at det norske selskab nu ejer 32,6 pct., mens den anden bejler til Vejen-virksomheden, Icopal meddelte en ejerandel på 11,2 pct.
(c) Reuters Limited 1997.
