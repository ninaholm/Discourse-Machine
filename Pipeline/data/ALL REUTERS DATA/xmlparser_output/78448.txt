OBLIGATIONER SES FORTSÆTTE STIGNINGER TORSDAG.

KØBENHAVN, 18 december (Reuter) - Obligationsmarkedet fik en god afslutning på onsdagen, da stigende amerikanske og tyske obligationer fik den danske 8 pct. 2006 til at stige 0,20 kurspoint til kurs 109,02.
Torsdag vil kurserne fortsætte op, mener en dansk obligationsdealer, og han forestiller sig et kursniveau mellem 109,25 og 109,50 i morgen.
- Den tyske marts Bund har holdt sig rolig over kurs 100,00 i dag, og vil derfor kunne fortsætte videre op mod 100,50 i teknisk handel torsdag, lyder en del af forklaringen.
(c) Reuters Limited 1996.
