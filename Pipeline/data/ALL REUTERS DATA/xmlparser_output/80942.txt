STIGENDE INDTJENING PÅ OLIETANKMARKEDET - BASSØE.

OSLO 03 marts (Reuter) - Fragtraterne for de store
olietankskibe steg i sidste uge. Aktiviteten var god, og
indtjeningen lå markant højere end ugen før.
Det fremgår mandag af det norske skibsmæglerfirma,
Bassøe Shipbrokers ugentlige rapport.
Således steg fragtraten for de store olietanksskibe
over 160.000 tons dødvægt (VLCC&apos;er) med 7,5 point til WS
57,5 point på standardstrækningen mellem Rotterdam og Den
Persiske Golf. WS er et indeks, der angiver fragtrater
uafhængigt af skibenes størrelse og rute.
I Danmark er det først og fremmest rederiet A. P.
Møller , der har olietankskibe. Men
også D/S Norden er beskæftiget med sejlads af
råolie.
Bassøe rapporterer om følgende rate for en VLCC
(265-275.000 tons dødvægt) på strækningen Golfen -
Rotterdam (WS-point):
28.feb     21.feb    14.feb  7.feb   31.jan  57,5  50,0 52,5   52,5     52,5
Dette rateniveau svarer til følgende indtjening for en
turbinetanker på ca. 265.000 tons dødvægt (bunkerspris i
parentes. Alle beløb i dollar):
28.feb     21.feb     14.feb     7.feb  31.jan 22.000     16.100     18.300     18.400 17.800 (94)  (95)  (93)  (92)   (97)
For en moderne motortanker på ca. 275.000 tons dødvægt
svarer rateniveauet til følgende indtjening (samme
forudsætning for bunkerpris). Turen er beregnet ud fra en
returrejse i ballast gennem Suez:
28.feb     21.feb     14.feb     7.feb  31.jan 30.400     24.100     26.300     26.400 26.100 (94)  (95)  (93)  (92)   (97)
I 1995 var den gennemsnitlige VLCC-rate i henhold til
Bassøes ugerapport-indeks WS 50,61. Ud fra en
gennemsnitlig bunkerspris på 93,83 dollar, giver denne
gennemsnitsrate en T/C-indtjening på 13.186 dollar per dag
for en turbinetanker. T/C henviser til prisen for at leje
et skib på tid.
I 1994 var den gennemsnitlige VLCC-rate WS 39,82.
Dette svarer til en gennemsnitsindtjening på T/C-basis på
8.210 dollar per dag, ved en bunkerpris på 81,19 dollar.
Per 28. februar var der 0,8 mio. tons ledig
spottonnage fordelt på to af de største olietankskibe på
over 320.000 tons dødvægt (ULCC&apos;er) i Den Persiske Golf.
Dette er 0,2 mio. ton mindre end ugen før.
De næste 15 dage vil 3,4 mio. tons ledig spottonnage
ankomme til Golfen fordelt på fem ULCC&apos;er og seks VLCC&apos;er.
Dette er 1,1 mio. tons mindre end ugen før.
I 1995 var den gennemsnitlige tilgang af tonnage til
Den Persiske Golf på 15-dages basis 7,5 mio tons dødvægt.
I 1994 var tilgangen 9,7 mio. tons dødvægt.
Der blev ikke rapporteret nogen skibe til skrotning i
sidste uge. Indtil videre er tre VLCC&apos;er solgt til skrot i
år.
I 1996 blev i alt 15 af de store tanksskibe skrottet
mod 30 i 1995 og 40 i 1994, fremgår det af tidligere
Bassøe-rapporter. (/Reuter/eep)
-- Redaktionen (+45) 33 96 96 56.
(c) Reuters Limited 1997.
