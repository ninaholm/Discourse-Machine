Valuta - USD op mens ØMU-optimisme presser DEM.

KØBENHAVN, 9 december (Reuter) - Den amerikanske
dollar er styrket en pfennig mod D-marken i løbet af
weekenden til 1,5530.
- At købe dollar mod mark er formodentlig ugens
handel, nu hvor Europa kommer i fokus pga. ØMU&apos;en, og folk
begynder at tolke Alan Greenspans kommentarer torsdag som
positive for dollaren fremfor negative, siger Joe
Prendergast fra Merrill Lynch.
Den tyske kansler Helmuth Kohl og Frankrigs præsident
Jacques Chirac mødes i dag for at koordinere de to landes
politik op til weekendens EU-topmøde i Dublin.
@
Bank of Englands guvernør Eddie George kaldte
markedets respons på Greenspan&apos;s kommentarer en
overreaktion, mens USA&apos;s finansminister Robert Rubin
sagde, at Greenspan udelukkende havde stillet
spørgsmålstegn ved aktiemarkedets niveau.
Markedsdeltagere sagde, at selv om reaktionen var
blevet forstærket af profittagning, var risikoen for en
rentestigning ved Federal Reserve&apos;s næste møde den 17.
december steget, hvilket var positivt for dollaren.
I dag mødes G10-landenes centralbank-chefer i Basel.
- Der er en ØMU-optimisme omkring denne uges EU-møder,
som alle vil være negative for D-marken, samtidig med at
Frankrig vil presse for yderligere dollar-stigninger,
siger en dealer i London.
D-mark er svækket mod den italienske lire til 985,60
mod 988,50 fredag, mens den svenske kroner er styrket til
4,3900 mod 4,4030 fredag.
Den danske krone er styrket marginalt til kurs 3,8280
mod D-marken.
DEM/DKK  USD/DKK FRF/DKK USD/JPY USD/DEM
Mandag    11.02  3,8280   5,9430  1,1330  113,20  1,5530
Fredag    15.10  3,8295   5,8975  1,1330  112,55  1,5405
(/clm).
(c) Reuters Limited 1996.
