Tele DK godt rustet til skærpet konkurrence - MM.

KØBENHAVN, 23 juni (Reuter) - Tele Danmark har med succes formået at omstille sig fra et støvet statsmonopol til en konkurrencedygtig, moderne kommunikationsvirksomhed, vurderer Ugebrevet Mandag Morgen (MM) i en analyse af telekoncernen.
- Med ekstraomkostninger på omkring en mia. kr. i år til aftrædelser falder overskuddet, men fra næste år går det igen fremad, skriver Mandag Morgen.
Dynamoen bag denne udvikling er den skærpede konkurrence, faldende takster og stærk vækst på telemarkedet, tilføjer MM.
(c) Reuters Limited 1997.
