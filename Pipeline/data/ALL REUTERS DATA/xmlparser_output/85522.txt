Overskud på dansk søtransport fortsætter ned.

KØBENHAVN, 8 juli (Reuter) - Indtægterne fra den danske søtransport viger fortsat. Det viser Nationalbankens registrerede betalinger fra og til udlandet, der blev offentliggjort tirsdag.
I årets første fem måneder er nettoindtægten for den danske søtransport opjort til 3,3 mia. kr. mod 5,7 mia. kr. i samme periode sidste år. Det er et fald på 2,4 mia. kr. Alene i maj faldte overskuddet til 1,1 mia. kr. mod 1,7 mia. kr. i 1996.
Udviklingen overrasker flere økonomer og Danmarks Rederiforening. Den Danske Banks cheføkonom Jørgen Birger Christensen påpegede således i forbindelse med betalingsbalance-tallene for årets første første kvartal, at styrkelsen af den amerikanske dollar ikke gav forventning om faldende overskud.
Tirsdagens tal fra Nationalbanken ligger i forlængelse af betalingsbalancetallene fra Danmarks Statistik, der for årets første kvartal viser et underskud på søtransport på 0,3 mia. kr. mod et overskud i samme periode sidste år på 0,6 mia. kr.
Hos Danmarks Rederiforening kender man ikke forklaringen på udviklingen, men man er i øjeblikket i færd med en dybere analyse af tallene.
- Stig Ørskov Pedersen (+45) 33 96 96 59.
(c) Reuters Limited 1997.
