USA-fald ses sende danske aktier 1 - 1,5 pct ned.

KØBENHAVN, 14 marts (Reuter) - Historiens femte største fald i det amerikanske Dow Jones indeks ventes fredag at sende de danske aktiekurser markant ned. Efter et fald i Dow Jones indekset på 2,3 pct. torsdag ventes det danske KFX-indeks at kunne falde 1 - 1,5 pct. i kølvandet på et fald på 0,8 pct. til 158,53 torsdag. Stigende renter er hovedbaggrunden for faldet i Dow Joens indekset.
- Det kan vist kun gå en vej, selvom USD ligger lidt stærkere, og det er nedad. Der er vist ingen af KFX-pairerne, der undgår et fald i dag, siger en handler.
Den amerikanske dollar ligger fredag morgen i kurs 1,7080 USD for 1 DEM mod 1,6990 DEM torsdag eftermiddag.
Novo Nordisk ventes heller ikke at gå ram forbi, selvom medicinalaktien torsdag gik mod strømmen med en stigning på 25 kr. til 705. I New York faldt Novo Nordisk aktien således otte kr. til kurs 697 torsdag. Den negative udvikling ventes ligeledes at ramme Sophus Berendsen aktien, selvom aktiehandlere torsdag vurderede, at aktien nu var faldet nok efter to dages markante kursfald i kølvandet på et svagere end ventet Rentokil-resultat. Onsdag og torsdag faldt aktien i alt 72 kr. til kurs 805.
Fredagens regnskabskalender er tynd i forhold til næste uges stribe af vigtige regnskaber. Eneste regnskab på programmet er fra AGF Kontraktfodbold.
Torsdagens regnskab fra Icopal, der indeholdt en meddelelse om, at asfalt-og tagpapkoncernen ikke forhøjer sit tilbud på Phønix, modtages forholdvis entydigt af markedsdeltagere.
- Nu kan Rieber &amp; Søn vist ikke undgå at vinde kapløbet, siger en handler.
I New York sluttede Tele Danmark fire kr. højere i kurs 355, mens ISS faldt tre kr. til 176.
KFX-aktier:  Kurs torsdag    kl. 15.30     +/- Novo-Nordisk .........   705     + 25 Den Danske Bank ........ 603     -  4 Tele Danmark ........... 351     -  5 Danisco ................ 390     - 11 D/S 1912 .......... 195.000   - 2500 D/S Svendborg ..... 280.000   - 4000 Sophus Berendsen ...... 805     - 33 Unidanmark ............ 358     -  4 Carlsberg ............. 400     -  6 BG Bank ................ 292     -  5. KFX-aktier:  Kurs torsdag    kl. 15.30     +/- FLS ................... 860     - 10 Københavns Lufthavne ... 690     -  6 Coloplast ............. 460     - 10 ISS ................... 179     -  1 Superfos ............... 775     - 15 Jyske Bank ............. 525     -  2 GN Store Nord .......... 685     -  5 Chr. Hansen ........... 850   0 Radiometer ............ 390     - 15 SAS Danmark ............. 76,00   0,0.
Ved dobbeltklik på følgende koder kan oplysninger om
den seneste udvikling på det danske aktiemarked ses:
(.KFX)    - KFX Indekset
(.PG.CO)  - Top 10 stigninger i procent
(.PL.CO)  - Top 10 tabere i procent
(.AD.CO)  - Markedsoverblik inkl. volumen i stk.
(KFXc1)   - KFX februar futuren
(0#TOP.CO)- KFX-aktier seneste kursudvikling
(.AV.CO)  - Top 10 efter styk-volumen
(.AT.CO)  - Top 10 efter kursbevægelser
-- Stig Ørskov Pedersen (+45) 33 96 96 59.
(c) Reuters Limited 1997.
