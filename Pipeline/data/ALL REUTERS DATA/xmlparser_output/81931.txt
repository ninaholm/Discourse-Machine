47 pct af alle husstande har pc, 15 pct har modem.

KØBENHAVN, 21 marts (Reuter) - 47 pct. af alle danske husstande har en computer stående i hjemmet, mens 15 pct. af alle husstande har et modem, viser en undersøgelse, som analyseinstituttet ACNielsen AIM har lavet i februar.
- De nye elektroniske medier vinder fortsat indpas i husstandene. Men der er stor forskel i udbredelsen i de forskellige aldersgrupper. Man kan populært sige, at jo mere nyt og fremmed i forhold til eksisterende teknologi, jo mindre dækning og jo større variationer med alder, skriver AIM.
Flere og flere pengeinstitutter tilbyder såkaldt homebanking til kunderne, og det kræver netop en pc og modem, for at kunne tage imod tilbuddet.
Otte pct. af de adspurgte husstande har adgang til det globale Internet, viser undersøgelsen.
- Ole Mikkelsen (+45) 33 96 96 54.
(c) Reuters Limited 1997.
