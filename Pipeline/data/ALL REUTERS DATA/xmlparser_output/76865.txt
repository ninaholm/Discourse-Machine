EU-REFORM FOR EKSKLUSIVAFTALER UDSKUDT TIL 99 - FT.

KØBENHAVN, 15 oktober (Reuter) - Europa-Kommissionen udskyder revisionen af EU&apos;s konkurrenceregler, der blandt andet forventes at betyde et brud på eksklusivaftalerne mellem eksempelvis britiske øl-producenter og pub&apos;er til 1999 fra årsskiftet 1996/97. Det skriver Financial Times (FT) tirsdag.
- Sælgere og distributører af benzin, øl, luksusvarer og parfume får lov til at udnytte hullet i EU&apos;s konkurrenceregler på grund af forsinkelse med reformarbejdet, skriver den britiske erhvervsavis.
De britiske bryggerier, herunder det sammenlagte Carlsberg-Tetley-Bass har omfattende aftaler med især pub&apos;er, der betyder, at de kun må sælge det enkelte bryggeris øl. EU&apos;s konkurrencemyndigheder har gennem længere tid argumenteret, at eksklusivaftalerne betyder dyrere øl. (/slj).
(c) Reuters Limited 1996.
