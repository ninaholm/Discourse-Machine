Dansk aktiemarked savner købere, KFX ventes ned.

KØBENHAVN, 20 marts (Reuter) - Køberne bliver væk fra det danske aktiemarked. KFX-indekset ventes torsdag at fortsætte det fald, der blev set på ugens første tre dage og som onsdag sendte KFX-indekset 0,3 pct. ned til 158,03. Et fald i det amerikanske Dow Jones indeks på 0,3 pct. onsdag, fortsat stigende renter og en USD som holder sig i omkring 1,68 DEM er næsten ensbetydende med et fald i KFX-indekset, lyder vurderingen.
- Alt tyder på, at vi vil ligge underdrejet indtil FOMC-mødet den 25. marts. Før den dato er det kun få, der tør tage nye positioner, vurderer en aktiehandler.
(c) Reuters Limited 1997.
