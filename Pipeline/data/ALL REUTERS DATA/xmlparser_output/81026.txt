DFDS-regnskabsændring gav 44 mio kr i meroverskud.

KØBENHAVN, 4 marts (Reuter) - Ændringer af regnskabspraksis gav DFDS et meroverskud i 1996 på 44 mio. kr., fremgår det af selskabets regnskabsmeddelelse tirsdag.
- Ændringer i afskrivningerne, der betragtes som en ændring i regnskabsmæssigt skøn, har forøget årets resultat for 1996 med 44 mio. kr., skriver DFDS.
Den danske transportkoncern kom ud af 1996 med et overskud før skat på 271 mio. kr. mod 106 mio. kr. i 1995.
(c) Reuters Limited 1997.
