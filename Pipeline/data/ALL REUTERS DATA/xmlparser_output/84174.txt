Presserunde - Erhverv torsdag 29 maj.

Reuters står ikke inde for avisartiklernes nøjagtighed 1) Mejerigiganterne MD Foods og Kløver Mælk skal give dagligvarekæder som FDB og Dansk Supermarked mulighed for at få fremstillet mælkeprodukter i egne kartoner. Det besluttede Konkurrencerådet i går. (Politiken side 15, Det Fri Aktuelt side 11, Berlingske Errhverv side 7)
2) Albani Bryggerierne A/S har indgået aftale om køb af samtlige aktier i Maribo Byghus A/S pr. 30. maj. Maribo Bryghus omsætter årligt for 160 mio. kr. Købesummen bliver ikke oplyst. (Politiken side 15)
3) Falcks overtagelse af det finske SVS i februar har allerede resulteret i en ny stor finsk vagtordre. Ordren har en værdi af 12 mio. kr. om året, og aftalen løber i 3 år med option på forlængelse. (Politiken side 15)
4) Kompan anklages af en tidligere bestyrelsesformand fra firmaets amerikanske datterselskab for regnskabsmanipulation. Ross D. Sackett anklager virksomheden for at have manipuleret med 1996-regnskabet, og således lagt ansvaret for det dårlige regnskab over på ham. Kompan skulle ifølge Sackett bevidst have reduceret regnskabet ned. (Berl. Erhverv s. 1, Børsen s. 6)
5) Junckers har lovet sine ansatte mere i løn, hvis de ikke bliver syge. Og det virker tilsyneladende - fraværet er faldet markant. Det kriseramte Junckers Industrier i Køge lover nu 900 ansatte en fremødebonus på 2000 kr. hver tredje måned, såfremt man ikke bliver syg. (Berlingske Erhverv side 1)
(Presserunden er udarbejdet af Finansinformation).
(c) Reuters Limited 1997.
