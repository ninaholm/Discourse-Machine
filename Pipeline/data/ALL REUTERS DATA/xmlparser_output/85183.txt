V forstår ikke ønske om FL98-kludetæppeforlig.

KØBENHAVN, 26 juni (Reuter) - Partiet Venstre forstår ikke økonomiminister Marianne Jelved, når hun inviterer de politiske partier til at deltage i et såkaldt kludetæppeforlig om næste års finanslov, skriver Venstres finansordfører, Thor Pedersen, i en pressemeddelelse.
- I Venstre forstår vi slet ikke økonomiminister Marianne Jelveds håb om et kludetæppeforlig i forbindelse med finanslovens vedtagelse. At gå ud fra en aftale, som både omfatter Enhedslisten, SF og VK er det mest defensive og mindst fremtidsrettede, man overhovedet kan tænke sig, siger Thor Pedersen.
Han kalder det sidste chance for regeringen inden valget.
- Hvis regeringen virkelig tror, at man kan få skatterne og de nye udgifter vedtaget sammen med Enhedslisten og besparelserne sammen med VK ved at zig-zagge sig igennem, er man mere naive, end jeg har forestillet mig. Er det så ikke bedre at se at få det folketingsvalg overstået, uanset resultatet og konsekvenserne, spørger Thor Pedersen.
- Ole Mikkelsen (+45) 33 96 96 54.
(c) Reuters Limited 1997.
