Valutastilling steg 15,7 mia i okt-sept 95/96.

KØBENHAVN, 8 november (Reuter) - Danmarks internationale likviditet steg i perioden oktober 1995 til september 1996 med 15,7 mia. kr. Det fremgår fredag af Nationalbankens valutastatistik over registrerede betalinger fra og til udlandet ultimo september 1995.
I de første ni måneder af 1996 er valutastillingen forbedret med 20,3 mia. kr. mod en forbedring på 14,2 mia. kr. i samme periode 1995.
Danmarks nettoindtægt fra løbende betalinger steg i perioden januar til september 1996 til 15,9 mia. kr. fra 9,8 mia. kr. året før.
Den samlede nettoindtægt fra kapital-og løbende betalinger steg til 17,7 mia. kr. fra 7,6 mia. kr. i 1995.
Posten &quot;fejl og udeladelser&quot; dækkede en kapitalimport på 2,6 mia. kr. mod en kapitalimport på 6,6 mia. kr. sidste år. Denne post dækker de pengestrømme, der ikke er forklaret i pengeinstitutternes indberetninger til Nationalbanken. (/pbt).
(c) Reuters Limited 1996.
