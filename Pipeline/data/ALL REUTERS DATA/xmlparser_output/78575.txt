INGENIØRER SER STIGENDE BESKÆFTIGELSE I 97 - BLAD.

KØBENHAVN, 27 december (Reuter) - Der er optimisme i ingeninørbranchen, fremgår det af en undersøgelse, som Vilstrup Research har lavet for bladet Ingeniøren.
- 58 pct. af de adspurgte virksomheder regner med at ansætte flere ingeniører til næste år. Det er det højeste tal i de fem år, Ingeniøren har gennemført denne jobanalyse, hedder det i en artikel i de seneste nummer af bladet.
Sidste år var det tilsvarende tal 51 pct., fremgår det af artiklen.
Godt en tredjedel af de 271 adspurgte virksomheder regner med et uændret antal ingeniørstillinger, mens otte pct. forventer at reducerer ingeniørstaben i 1997, fremgår det.
- Især entreprenørvirksomhederne og de private rådgivningsfirmaer, herunder de rådgivende ingeniører, regner med at ansætte flere ingeniører i det nye år, skriver Ingeniøren.
Blandt produktionsvirksomhederne og handels-og servicevirksomhederne regner godt 50 pct. med at ansætte flere ingeniører i det nye år, fremgår det. (/olm).
(c) Reuters Limited 1996.
