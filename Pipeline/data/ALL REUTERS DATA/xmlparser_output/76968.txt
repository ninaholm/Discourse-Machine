FORBRUGERPRISER STIGER 0,5 PCT I SEP - ØKONOMER.

KØBENHAVN, 18 oktober (Reuter) - Både forbruger-og nettopriser i september ventes at stige med 0,5 pct. Det er udviklingen i energipriserne, der trækker priserne op, vurderer otte økonomer over for Reuters Finans
De otte økonomer har afgivet deres bud over udviklingen i forbruger-og nettopriserne op til offentliggørelsen fra Danmarks Statistik mandag den 21. oktober.
Forbrugerprisindekset ventes at komme op på 200,9, viser gennemsnittet af økonomernes skøn
Nettoprisindekset ventes at ende på 304,3.
Den årlige stigning i forbrugerpriserne forventes at blive på 2,3 pct. mod 2,4 pct. i august, mens nettopriserne ventes at stige med 2,0 pct. på årsbasis, et fald på 0,1 pct. fra august.
Økonomerne er enige om baggrunden for udviklingen i forbrugerpriserne.
- Energipriserne har vist fremgang det meste af september måned og vi regner med, at det meste af effekten fanges i septembers tal. Det trækker priserne op, siger Søren Nielsen fra Sydbank.
@
Som yderligere medvirkende til stigende priser angiver han stigninger i fodtøj og beklædning efter sommerudsalget nu er overstået.
BG Bank vurderer dog, at eftersom udsalget i år har været mindre markant end tidligere og af mere normal længde end det var tilfældet i 1995, vil det meste af pristilpasningen efter sommerudsalget allerede have fundet sted.
BG er dog enige i energiprisernes afgørende betydning for den samlede stigning i forbrugerpriserne. (/clm).
(c) Reuters Limited 1996.
