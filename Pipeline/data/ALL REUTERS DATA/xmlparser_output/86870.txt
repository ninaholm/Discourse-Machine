Møns Bank ser lysere på udsigterne for 1997.

KØBENHAVN, 19 august (Reuter) - I lighed med flere andre pengeinstitutter benytter Møns Bank offentliggørelsen af halvårsregnskabet til at opjustere forventningerne til hele året.
Bankens ledelse har hidtil troet på et resultat af den primære drift i 1997 på niveau med sidste år. Nu venter ledelsen, at den overstiger sidste års niveau, fremgår det af halvårsregnskabet, der viste et ordinært resultat på 8,1 mio. kr. mod 4,6 mio. kr. i den tilsvarende periode sidste år.
- Dette resultat forrenter egenkapitalen på 95,7 mio. kr. med 17 pct. pro anno, hvilket vi i bankens ledelse finder rigtig tilfredsstillende, hedder det i regnskabet.
Resultatet af den primære bankdrift er opgjort til 8,3 mio. kr. mod 7,2 mio. kr. sidste år.
(c) Reuters Limited 1997.
