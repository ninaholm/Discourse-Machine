Den Kbh Bank opjusterer anbefaling på FLS.

KØBENHAVN, 4 april (Reuter) - Analytikerne hos Den Københavnske Børs har opjusteret sin anbefaling på FLS, fremgår det af Månedsbrevet, som banken udgiver.
Analytikerne hos banken anbefaler nu at købe aktien op til kurs 925, mens anbefalingen tidligere lød på køb på det nuværende prisniveau.
- Den aktuelle prisfastsættelse af FLS er efter vores vurdering attraktiv og vi anbefaler, at FLS-aktien købes op til et niveau omkring kurs 925, hedder det i vurderingen.
Analytikerne ser positivt på fremtiden for FLS&apos;, og venter sigende resultat før skat.
- Vi er optimistiske med hensyn til den fremtidige indtjening i FLS, dog er det usandsynligt at fremgangen i indtjening i 1997 bliver på niveau med fremgangen i 1996, hedder det i analysen.
Den Københavnske Bank venter et resultat før skat hos FLS i 1997 på 975 mio. kr. og 1.125 mio. kr. i 1998. I det netop afsluttede 1996-regnskabet blev det til et resultat på 951 mio. kr.
Det vil give en indtjening pr. aktie på 56,73 i 1997 og 67,36 i 1998.
Anbefalingen er dateret den 31. marts.
- Ole Mikkelsen (+45) 33 96 96 54.
(c) Reuters Limited 1997.
