Louis Poulsen ser stigning i 97-resultat før skat.

KØBENHAVN, 13 marts (Reuter) - Louis Poulsen koncernen forventer i 1997 en mindre omsætningsstigning og en hertil svarende forøgelse af resultatet før skat. Det fremgår af regnskabet for 1996, der blev fremlagt torsdag.
- Vi forventer, at væksten i den danske byggesektor vil fortsætte i den første del af 1997 for derefter at stabilisere sig, og derfor forventer vi en stigning i den indenlandske omsætning som helhed, skriver Louis Poulsen.
Koncernen fik i 1996 et resultat før skat på 95 mio. kr. mod 109 mio. kr. i 1995.
(c) Reuters Limited 1997.
