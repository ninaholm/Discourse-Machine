Banker og APM trækker KFX mod ny rekord - banker.

KØBENHAVN, 11 juli (Reuter) - Det bliver igen de finansielle aktier og A.P. Møller-aktierne, der kommer til at bidrage mest til endnu en rekord, den niende dag i træk, fremgår det af danske bankers markedskommentarer lagt ud på Internettet.
- I KFX-aktierne vil det igen være bankaktierne, der tiltrækker sig den største opmærksomhed. Der vil ligeledes være fokus på A.P. Møller-aktierne. Der er atter kommet købere på banen, skriver Den Danske Bank i sin morgenmelding.
I Sydbank forventer man, at den positive undertone, som har præget markedet i de seneste otte dage, vil fortsætte fredag.
KFX-indekset er efter næsten en times handel steget 1,78 point til 185,07.
(c) Reuters Limited 1997.
