DK NOK FØRST MED RENTESTIGNING I EUROPA - PAINEW.

KØBENHAVN, 14 februar (Reuter) - Nationalbanken vil formodentlig blive den første centralbank på det europæiske kontinent, der vil hæve de officielle renter. Men der vil være tale om en beskeden stramning, vurderer investeringsbanken PaineWebber fredag.
- Da den danske økonomi - ved en sammenligning med de øvrige kontinentale europæiske lande - er længere fremme i den økonomiske cyklus, tyder det på, at Danmark vil være først med at hæve renterne af fundamentale økonomiske grunde. Stramningen vil dog formodentlig være af beskeden størrelse, skriver PaineWebber.
Risikoen for at de korte danske renter falder ud af trit med de korte renter i Danmarks nabolande, betyder ifølge PaineWebber, at danske statsobligationer med en kort løbetid bliver mindre attraktive.
- Risikoen for divergens i forskellene i de korte renter mellem Danmark og nabolandene, begunstiger et skift væk fra korte danske statsobligationer, skriver økonomerne.
Den danske repo-rente er ikke blevet ændret siden slutningen af august 1996, hvor den blev sænket 20 bp til 3,50 pct.
- Eva Elgaard Pedersen (+45) 33 96 96 57.
(c) Reuters Limited 1997.
