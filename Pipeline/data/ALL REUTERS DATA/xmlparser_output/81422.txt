Driftsforstyrrelser kostede Mols-Linjen i 1996.

KØBENHAVN, 13 marts (Reuter) - Et havari på Kattegat i november med en af Mols-Linjens kombifærger er årsagen til, at selskabets resultat blev små syv mio. kr. lavere end forventet, skriver Mols-Linjen i sin regnskabsmeddelelse for 1996.
1996-resultatet blev på 53,1 mio. kr. mod forventede 60 mio. kr.
- Afvigelsen skyldes væsentligst, at en af selskabets kombifærger på grund af havari var ude af drift i tre uger i november. Desuden lammede den efterfølgende chauffør-konflikt Mols-Linjen i fire-fem dage. Den mistede omsætning som følge af disse forhold har ikke kunnet indhentes i resten af regnskabsåret, skriver selskabet.
Trods havari-forstyrrelserne betegner bestyrelsen resultatet som &quot;tilfredsstillende&quot;. Ikke mindst fordi, det er lykkes at omstrukturere færgedriften uden &quot;større gener for rederiets kunder&quot;.
Mens overskuddet betegnes som tilfredsstillende, er omsætningen steget knap 20 mio. kr. til 464,2 mio. kr.
- Overførsel af personbiler og passagerer blev således henholdsvis godt syv pct. og 12 pct. bedre end forvenetet, og overførsel af lastvogne og trailere har været ca. seks pct. større end sidste år, skriver Mols-Linjen.
- Morten Bonde Pedersen (+45) 33 96 96 51.
(c) Reuters Limited 1997.
