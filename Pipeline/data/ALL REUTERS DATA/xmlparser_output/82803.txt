Bankers udlån steg i marts - Nationalbanken.

KØBENHAVN, 18 april (Reuter) - De danske pengeinstitutters samlede udlån steg i marts 1997 til 538,7 mia. kr. fra 530,2 mia. kr. ultimo februar, oplyser Nationalbanken fredag.
I forhold til marts 1996 er der tale om en stigning i udlånene på 17,4 pct.
De indenlandske erhvervsudlån steg i marts 1997 til 208,8 mia. kr. fra 201,7 mia. kr. måneden før, mens de ikke-erhvervsmæssige udlån steg med 5,1 mia. kr. til 124,9 mia. kr.
Bankernes indlån steg i marts 1997 til 668,1 mia. kr. fra 664,1 mia. kr. ultimo februar.
I forhold til marts 1996 er der tale om en stigning i indlånene på 14,8 pct.
- Søren Linding Jakobsen (+45) 33 96 96 53.
(c) Reuters Limited 1997.
