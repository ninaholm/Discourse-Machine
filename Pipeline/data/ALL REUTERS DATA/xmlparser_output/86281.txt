Uændret valutakurspolitik efter EU-nej - Natbank.

KØBENHAVN, 5 august (Reuter) - Nationalbankens valutakurspolitik vil være uændret efter den danske folkeafstemning om Amsterdam-traktaten. Om det bliver et nej eller et ja, er ifølge nationalbankdirektør, Jens Thomsen, uden betydning for valutakurspolitikken.
- Valutakurspolitikken er uændret. Fastkurspolitikken opretholdes, siger Jens Thomsen til Reuters Finans tirsdag.
Nationalbankdirektøren afstår fra at give vurderinger af konsekvenserne, hvis det bliver til et nyt dansk EU-nej.
Den seneste meningsmåling om afstemningen, der er fra AIM Nielsen og blev offentliggjort af TV2 fredag viste, at et flertal af danskerne er imod traktaten.
Den danske folkeafstemning om EU ventes afholdt i foråret 1998 efter afslutningen på den igangværende grundlovssag ved Højesteret om Danmarks EU-medlemskab.
- Stig Ørskov Pedersen (+45) 33 96 96 59.
(c) Reuters Limited 1997.
