SAS SÆNKER PRISER TIL MIDT-OG SYDEUROPA.

KØBENHAVN, 1 november (Reuter) - SAS sænker sine priser fra København til en lang række midt-og sydeuropæiske byer med op til 1.100 kr. for at befæste sin stærke position. Tilbuddene gælder dog kun i begrænset periode. Det skriver SAS i en pressemeddelelse fredag.
- For at befæste sin stærke position som på det sydeuropæiske rejsemarked starter SAS en kampagne med prisfald på op til 1.100 kr. til en række syd-og midteuropæiske byer, skriver SAS.
Kampagnen løber i perioden 5. november til 31. december, hvormed den seneste hjemrejsedato er nytårsaften.
- Skulle der ikke være plads på en SAS-afgang til byerne, der er omfattet af kampagnen, har kunderne mulighed for at flyve via München eller Frankfurt med SAS partner Lufthansa til samme pris, skriver SAS.
Prisen for en returbillet fra København til eksempelvis Nice, Madrid, Rom, Milano eller Wien er sat til 1.900 kr. Prisen til Bruxelles sættes dog ned til 1.500 kr.
Der gælder dog de sædvanlige Jackpot-regler - billetten skal være købt og betalt en uge før afrejse og den rejsende skal være væk natten mellem lørdag og søndag. (/slj).
(c) Reuters Limited 1996.
