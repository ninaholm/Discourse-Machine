Systemforum køber Internet-område i BusinessNet.

KØBENHAVN, 15 juli (Reuter) - Systemforum overtager internet-og intranetaktiviteterne i BusinessNet Danmark med godt 50 medarbejdere, fremgår det af en meddelelse til Fondfsbørsen tirsdag morgen.
- Overtagelsen skal ses i lyset af Systemforums vision om at fremstå som den mest professionelle servicepartner i udvalgte dele af det informationsteknologiske område, hvor internet-og intranet løsninger er defineret som Systemforums kerneområde, skriver selskabet.
Aftalen forventes ikke direkte at forøge Systemforums allerede offentliggjorte forventning til omsætning eller resultat efter skat i 1997 markant, tilføjer Systemforum.
(c) Reuters Limited 1997.
