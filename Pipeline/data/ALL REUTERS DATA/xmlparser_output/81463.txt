Rieber-sympati på Phønix-bestyrelsesmøde - fmd.

KØBENHAVN, 14 marts (Reuter) - Efter et bestyrelsesmøde fredag morgen siger formanden for Phønix&apos; bestyrelse, Henry Petersen, at bestyrelsens sympati ligger hos den norske bejler Rieber &amp; Søn.
- Der er ingen tvivl om, hvor vores sympati ligger, sagde Henry Petersen til Reuters Finans.
Kl. ca. 9.20 kunne han dog ikke sige, om det betyder, at bestyrelsen vil anbefale aktionærerne at sælge til Rieber &amp; Søn. Han kunne kun bekræfte, at bestyrelsen vil komme med en melding i løbet af formiddagen.
Direkte adspurgt, om det ville være forkert at gætte på, at bestyrelsen vil anbefale Rieber, sagde han:
- Det ville nok ikke være forkert. Men det kunne også være, at vi kommer med en henholdende melding. Det er det, vi diskuterer lige i øjeblikket.
- Morten Bonde Pedersen (+45) 33 96 96 51.
(c) Reuters Limited 1997.
