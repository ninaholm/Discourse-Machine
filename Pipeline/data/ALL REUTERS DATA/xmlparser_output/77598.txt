DIVISIONSDIREKTØR I SOPHUS BERENDSEN FRATRÆDER.

KØBENHAVN, 18 november (Reuter) - Direktør i Sophus Berendsens Electronics &amp; Data division, Niels Hjertholm, fratræder sin stilling, oplyser Sophus Berendsen mandag.
- I forbindelse med ændringer i organisationen er det aftalt med Niels Hjertholm, at han fratræder sin stilling som direktør for Electronics &amp; Data. Som ny direktør for sektoren, der har virksomhed i de nordiske lande, er udnævnt civilingeniør Christian B. Lund, som i dag er direktør for det danske elektronik-og dataselskab, skriver Sophus Berendsen.
(c) Reuters Limited 1996.
