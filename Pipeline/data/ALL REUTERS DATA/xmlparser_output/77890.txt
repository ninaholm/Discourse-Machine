VISMÆNDENE SER INFLATIONSSPØGELSE - LO.

KØBENHAVN, 27 november (Reuter) - De økonomiske vismænd ser inflationsspøgelser i deres fremtidige syn på den økonomiske udvikling herhjemme, mener LO&apos;s næstformand Tine Aurvig Brøndum.
- Vi har ikke set noget til vismændenes inflationsspøgelse i de senenste tal for lønudviklingen. På trods af en stærkt faldende ledighed er lønudviklingen faktisk dæmpet en anelse, udtaler Tine Aurvig Brøndum i anledningen af mødet i Det Økonomiske Råd onsdag.
Den indgroede frygt for inflationspres baserer sig i høj grad på erfaringerne fra midten af 80&apos;erne. Men på mange månder kan udviklingen fra den gang ikke sammenlignes med den nuværende situation, mener LO&apos;s nye næstformand.
- Hvad angår den hjemlige lønudvikling, bør organisationernes vilje til at inddrage samfundsøkonomiske hensyn i aftalemæssig sammenhæng ikke underkendes, udtaler Tine Aurvig Brøndum.
Vismændene forventer, at den danske lønkonkurrenceevne samlet forværres med 1,5 pct. over perioden 1996-1998. Inflationen ser vismændene lande på 2,6 pct. i 1997 stigende til 2,7 pct. i 1998.
- Vismændene kan ikke se bort fra den gode aktuelle situation i dansk økonomi. Til gengæld tegner de et alt for dystert billede af udviklingen i 1998. Specielt vil jeg fremhæve, at jeg på ingen måde deler vismændenes bekymring for udviklingen i betalingsbalancen og konkurrenceevnen, fremfører Tine Aurvig Brøndum.
DØR venter et overskud på betalingsbalancen på 6,3 mia. kr. i 1997 og et marginalt plus på kun 0,1 mia. kr. året efter. (/pbt).
(c) Reuters Limited 1996.
