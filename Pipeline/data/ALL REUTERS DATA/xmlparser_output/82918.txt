Novos lykkepille haler fortsat ind på Eli Lilly.

KØBENHAVN, 22 april (Reuter) - Mens Eli Lilly&apos;s lykkepille, antidepressionsmidlet Prozac, har problemer med vækst i salget i de første tre måneder af 1997, går det anderledes bedre for Novo Nordisks Seroxat/Paxil.
Den britisk-amerikanske medicinalkoncern SmithKline Beechan, der sælger og markedfører Seroxat/Paxil for Novo Nordisk uden for Norden, omsatte i første kvartal for 197 mio. GBP (ca. 2,1 mia. kr.) eller 49 pct. mere end i det tilsvarende kvartal året før.
Salget af Prozac lå derimod stort set stille på 563,4 mio. US-dollars (ca. 3,7 mia. kr.). Eli Lilly har især svært ved at sælge sine antidepressive midler uden for USA, hvor omsætningen faldt 17 pct. På hjemmemarkedet steg salget dog tre pct.
I Norden står Novo Nordisk selv for salget og markedsføringen af Seroxat/Paxil, og offentliggør midt i maj sine kvartalstal.
I 1996 solgte Novo Nordisk i Norden lykkepiller for 312 mio. kr., mens licensindtægterne fra SmithKline Beecham udgjorde 381 mio. kr.
- Søren Linding Jakobsen (+45) 33 96 96 53.
(c) Reuters Limited 1997.
