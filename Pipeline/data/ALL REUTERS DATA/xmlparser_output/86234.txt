Valutastillingen steg til 112,4 mia i juli.

KØBENHAVN, 4 august (Reuter) - Danmarks internationale likviditet (valutastillingen) steg i juli med 2,4 mia. kr. til 112,4 mia. kr., oplyser Nationalbanken mandag.
Forøgelsen skyldes, at Nationalbanken netto har købt valuta for 2,8 mia. kr., mens staten netto har tilbagebetalt lån i udlandet for 0,4 mia. kr.
Unibank Markets ventede på forhånd en uændret valutastilling på 110 mia. kr.
- I årets første syv måneder under et Nationalbanken købt valuta for 27,2 mia. kr., og valutareserven er forøget tilsvarende, da statens udenlandske nettolåntagning har været nul, skriver Nationalbanken i meddelelsen.
- Søren Linding Jakobsen (+45) 33 96 96 53.
(c) Reuters Limited 1997.
