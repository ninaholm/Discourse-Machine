Danmark opfylder fortsat EU-konvergens til 2005.

KØBENHAVN, 23 juni (Reuter) - Regeringens opdaterede konvergensprogram, offentliggjort mandag viser, at Danmark fortsat vil opfylde EU-konvergenskriterierne frem til år 2005.
- Programmet viser, at Danmark er på forkant med hensyn til opfyldelse af målsætninger om budgetbalance og øget beskæftigelse i den netop afsluttede stabilitets-og vækstpagt samt resolution om vækst og beskæftigelse. Den i programmet foretagne risikoanalyse viser endvidere, at overholdelse af konvergenskriterierne er relativ robust over for fx en mindre gunstig udvikling i den internationale økonomi, skriver Økonomiministeriet i en pressemeddelelse.
Det seneste konvergensprogram for dansk økonomi er fra marts 1996.
(c) Reuters Limited 1997.
