PAINEW SPÅR UDVIDELSE AF DANSK-TYSK RENTESPÆND.

KØBENHAVN, 21 februar (Reuter) - Investeringsbanken PaineWebber forventer, at det dansk-tyske 10-årige rentespænd på tre til seks måneders sigt vil blive udvidet til 95 bp fra det nuværende niveau omkring 67-68 bp.
Det skriver banken i en kommentar til dagens inflationstal, der overraskede PaineWebber med en stigning i forbrugerpriserne i januar på 0,2 pct. svarende til en årsstigning på 2,7 pct. På forhånd havde en række økonomer forventet en stigning år/år på ca. 2,5 pct.
Afstanden mellem de to-årige danske og tyske obligationer forventes at blive endnu større med en udvidelse af spændet det næste kvarte til halve år på knap 40 bp til ca. 82.
- Spændudsnævringen vil blive størst i den korte ende af markedet. Vi foreslår derfor, at man sælger korte danske obligationer til fordel for korte svenske, skriver PaineWebber.
Banken pointerer, at den svenske inflation i januar viste et fald på 0,1 pct. år/år, og at der i Sverige stadig er en god chance for yderligere rentesænkninger.
Derimod vurderer PaineWebber, at det er sandsynligt, at de officielle danske renter vil blive hævet i løbet af de kommende tre til seks måneder.
- Eva Elgaard Pedersen (+45) 33 96 96 57.
(c) Reuters Limited 1997.
