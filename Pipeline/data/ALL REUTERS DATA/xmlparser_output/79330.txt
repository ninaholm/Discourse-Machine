BELGACOM SER 96-INDTJENINGSVÆKST SOM HALVÅR.

KØBENHAVN, 23 januar (Reuter) - Belgacom forventer i 1996 en indtjeningsvækst på niveau med væksten i første halvår 1996, meddeler selskabet torsdag.
I december forventede Belgacom en indtjeningsvækst i andet halvår 1996 over de 15 pct., det blev til i første halvår.
Belgacom opgiver endvidere, at den foreløbige omsætning i 1996 steg 9,4 pct. til 139 mia. BEF mod 127 mia. BEF i 1995.
Tele Danmark ejer 16,5 pct. af Belgacom. Belgacom fik i første halvår 1996 et nettooverskud på 6,6 mia. BEF mod 5,7 mia. BEF efter halvåret 1995.
Ifølge Belgacom har drivkræften bag indtjeningsvæksten i 1996 primært været Belgacom Mobile, der bl.a. driver Belgiens første GSM netværk. Belgacom Mobile havde ved slutningen af 1996 410.172 kunder mod 235.238 ved udgangen af 1995.
(c) Reuters Limited 1997.
