DFDS fastholder positiv udvikling i 1 kvt - fmd.

KØBENHAVN, 13 maj (Reuter) - Den positive udvikling i DFDS blev fastholdt i første kvartal af 1997, fremgik det tirsdag på generalforsamlingen i J. Lauritzen Holding, som ejer 52,8 pct. af DFDS.
- Den positive udvikling i DFDS er fastholdt i årets første kvartal, og for DFDS-koncernen som helhed forventes et driftsresultat på samme høje niveau som i 1996, sagde bestyrelsesformand i J. Lauritzen Holding, Michael Christiansen.
DFDS kom ud af 1996 med et driftsresultat før skat på 271 mio. kr. mod 106 mio. kr. året før.
- Stig Ørskov Pedersen (+45) 33 96 96 59.
(c) Reuters Limited 1997.
