Goldman S fastholder anbefalinger på DDB og Uni.

KØBENHAVN, 10 april (Reuter) - Den amerikanske investeringsbank, Goldman Sachs, fastholder sin anbefalinger på Den Danske Bank og Unibank, fremgår det af den seneste udgave af European Banks Fact Sheet, som banken udgiver.
Unibank er dermed fortsat på Recommended List, mens anbefalingen på den Den Danske Bank fortsat er Market Performer. Unibanks anbefaling er den næstbedste på en skala med seks trin, mens anbefalingen på Den Danske Bank er den næstdårligste på listen.
Goldman Sachs-analytikerne ser også fortsat mere positivt på indtjeningsmulighederne end markedets konsensus-skøn i Unibank i forhold til Den Danske Bank.
Det gennemsnitlige EPS-skøn (indtjening pr. aktie) er således 57,2 for Den Danske Bank og 37,1 for Unibank. De tilsvarende skøn hos Goldman Sachs er 48,4 hos Den Danske Bank og 43,2 hos Unibank, fremgår det af European Banks Fact Sheet.
Goldman Sachs-analytikernes skøn er således 18 pct. lavere for Den Danske Banks vedkommende og 14 pct. højere for Unibanks vedkommende.
- Ole Mikkelsen (+45) 33 96 96 54.
(c) Reuters Limited 1997.
