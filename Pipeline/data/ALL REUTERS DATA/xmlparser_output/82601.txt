TK-koncern udvider kapital med ca 200 mio kr.

KØBENHAVN, 14 april (Reuter) - Thorkild Kristensen Koncernen har besluttet at udvide aktiekapitalen i selskabet via en fortegningsemission med et forventet forhold på fire til en, oplyser koncernen mandag.
- Emissionen forventes at give et provenu på ca. 200 mio. kr., skriver selskabet i en meddelelse til Fondsbørsen.
Baggrunden for kapitaludvidelsen er, at selskabet deltager i et konsortium, der har afgivet tilbud på en kontrollerende aktiepost i Foras Holding.
(c) Reuters Limited 1997.
