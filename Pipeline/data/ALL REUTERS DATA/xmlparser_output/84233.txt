DSV venter res før skat på 105 mio kr i 1996/97.

KØBENHAVN, 30 maj (Reuter) - Vognmandsselskabet DSV har opjusteret forventningerne til årsregnskabet 1996/97 til et resultat før skat på 105 mio. kr. mod tidligere forventet 101 mio. kr. Det fremgår af selskabets regnskab for 3. kvartal, der viste en fremgang i resultatet før skat og minoriteter på knap 33 pct. til 81,7 mio. kr.
- Ledelsen ser positivt på sidste kvartal af regnskabsåret 1996/97. Årets forventede resultat opjusteres til 105 mio. kr. før skat mod sidste kvartals justering til 101 mio. kr. før skat, skriver ledelsen.
(c) Reuters Limited 1997.
