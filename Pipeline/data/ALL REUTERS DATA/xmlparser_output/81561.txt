Nationalbanken ændrer skatkammerbevis-program.

KØBENHAVN, 17 marts (Reuter) - Nationalbanken ændrer tidspunktet for forfaldsdagene for nyudstedte skatkammerbeviser, meddeler banken mandag.
- Forfaldsdagene på nyudstedte skatkammerbeviser vil fremover være første bankdag i månederne februar, maj, august og november, skriver Nationalbanken.
Skatkammerbeviset 98 I, der åbnes den 1. april 1997, forfalder mandag den 2. februar 1998, og vil dermed have en løbetid på 10 måneder, fremgår det.
- Fra og med 1998 forventes der åbnet skatkammerbeviser med en løbetid på ni måneder i forbindelse med auktionerne med valør i månederne februar, maj, august og november, skriver Nationalbanken.
- Søren Linding Jakobsen (+45) 33 96 96 53.
(c) Reuters Limited 1997.
