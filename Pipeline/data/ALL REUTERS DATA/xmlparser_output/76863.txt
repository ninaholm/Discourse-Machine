STORT FALD I KLAGER OVER EJENDOMSVURDERING - HOME.

KØBENHAVN, 15 oktober (Reuter) - Antallet af klager over den netop anlagte offentlige ejendomsvurdering er faldet til mellem 10 og 50 pct. af det antal klager, som fulgte med den seneste ejendomsvurdering i 1992, viser en undersøgelse, som ejendomsmæglerkæden home har foretaget hos 18 kommuner.
- Et gennemsnit for hele landet viser, at der er modtaget 66 pct. færre klager i forhold til den sidste offentlige uurdering, skriver home-kæden.
Tallet må dog forventes at falde, tilføjer kæden, da ca. 10 pct. af landets husejere har modtaget deres vurdering så sent, at klagefristen er udskudt fra i dag den 15. oktober til den 1. december. Klagefristen for ejere af landbrug, erhvervsejendomme og udlejningsejendomme er ligeledes den 1. december.
Årsagerne til de færre klager tilskrives ifølge home en grundigere specifikation af den nye vurderingssum og en relativ mindre stigning i grundværdien, som der både skal betales lejeværdi og ejendomsskat af. Der skal kun betales lejeværdi af boligen. (/slj).
(c) Reuters Limited 1996.
