UDBUD PRESSEDE DANSKE OBLIGATIONER I TYND HANDEL.

KØBENHAVN, 26 november (Reuter) - Nationalbankens salg af statspapirer for en lille milliard kroner satte sit præg på et tyndt dansk obligationsmarked tirsdag.
- Der var ikke rigtig tilstrækkelig interesse til at absorbere Nationalbankens salg, og vi måtte se en mindre udvidelse af rentespændene til Tyskland, siger en obligationshandler.
Statens 8 pct. 2006 handledes i eftermarkedet kl. 16 i kurs 108,40 hvilket svarede til tirsdagens åbningskurs. Det højere niveau i forhold til lukkekursen mandag på 108,25 blev trukket af et stærkere tysk marked.
(c) Reuters Limited 1996.
