NOVO NORDISK VIL FORBEDRE KONKURRENCEFORHOLD - EU.

BRUXELLES, 3 september (Reuter) - Novo Nordisk har accepteret at skride til handling for at imødegå EU kommisionens bekymringer om konkurrenceforholdene i markedet for produkter til indsprøjtning af insulin, siger EU kommissionen tirsdag.
Novo Nordisk har afgiftet løftet, efter at kommissionens embedsmænd med ansvar for konkurrenceforhold er nået til den indledende konklusion, at Novo Nordisk har misbrugt sin dominerende position på det europæiske marked.
Kommissionen iværksatte sin undersøgelse efter klager fra en af Novos konkurrenter, amerikanske Becton Dickinson.
- Undersøglesen konkluderer, at selskabet har misbrugt sin dominans. Enten ved i nogle tilfælde at fralægge sig ansvaret for fabrikationsfejl i pennene, eller ved at nægte at garantere for produkterne, når de blev brugt sammen med tilsvarende produkter fra andre producenter, fremgår det af nyhedsbrevet.
Der refereres her til Novos insulinpenne, der blev lanceret i 1985 og som ifølge EU kommissionen bruges af en tredjedel af alle diabetikere i Europa.
Kommissionen har nu undersøgt klager, hvor Novo bestemt har fralagt sig ansvaret, og &quot;hvor ordvalget i afvisningen er på en sådan måde, at den har skabt grundløs forvirring og usikkerhed hos forbrugerne om sikkerheden og effektiviteten ved at benytte ikke-Novo produkter til dets penne-system.&quot;
Ifølge kommissionen vil Novo, selvom selskabet bestrider påstandene, tage de nødvendige skridt for at imødegå kommissionens bekymringer. Og Novo vil nu acceptere ikke at benytte sig af ansvarsfritagelse i sager, hvor dets produkter er benyttet sammen med andre selskabers produkter.
Endvidere vil Novo ifølge kommisionen ikke mere behandle konkurrenternes produkter som uforenelige med Novos egne systemer, og samtidig revidere ordlyden på sikkerhedsadvarslerne på produkter, der sælges til EU. (/Reuter/eep).
(c) Reuters Limited 1996.
