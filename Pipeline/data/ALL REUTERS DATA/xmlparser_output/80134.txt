AKTIER KAN FORTSÆTTE YDERLIGERE OP TORSDAG.

KØBENHAVN, 12 februar (Reuter) - Det danske aktiemarked kom godt igen onsdag efter et par dages nedtur, og KFX-indekset sluttede 1,39 point højere i 152,86,
- Godt nok steg markedet i dag, men uden den helt store omsætning. Markedsdeltagerne holder sig lidt på sidelinien i øjeblikket og afventer den kommende tids regnskaber, før de igen går aktivt ind på markedet, siger en handler, Han tilføjer, at aktiemarkedet godt kan fortsætte yderligere op i morgen, hvis Dow Jones indekset fortsætter den positive udvikling.
(c) Reuters Limited 1997.
