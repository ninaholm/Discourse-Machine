TELE DK MED I KAPLØB OM GRÆSK DCS 1800-LICENS.

ATHENS, 16 oktober (Reuter) - Tele Danmark er med i den eksklusive skare af verdens førende teleselskaber, der kan blive den strategiske partner ved opbygningen af et græsk DCS 1800-mobiltelefonnet. Det oplyser det græske teleselskab OTE til Reuters.
De to eksisterende mobiltelefonoperatører i Grækenland, Teletest og Panafon har prøvet at blokere for opbygningen af et DCS 1800-system. De hævder at have fået eksklusivret til mobiltelefoni i otte år.
De øvrige udpegede teleselskaber er amerikanske US Airtour International og Bell South Europe, franske Bouygues, tyske Mannesmann Europe, britiske Orange, schweiziske SBC Communications og PTT samt norske Telenor. Andre teleselskaber har ligeledes vist interesse.
OTE har desuden besluttet at deltage i det internationale konsortium Zephir, der har budt på to rumænske GSM-mobiltelefonlicenser. Tele Danmark og Telenor deltager ligeledes i Zephir. OTE får en andel på 10 pct. Tele Danmark havde inden optagelsen af OTE en andel på 20 pct. (/Reuter/slj).
(c) Reuters Limited 1996.
