CODAN BANKS PENSIONSPULJER SLUTTEDE POSITIVT I 96.

KØBENHAVN, 30 januar (Reuter) - Alle Codan Banks pensionspuljer opnåede i fjerde kvartal kursstigninger på deres investeringer, men også hele året har været meget tilfredsstillende, oplyser Codan Bank torsdag.
Bedste afkast i hele 1996 blev noteret i puljen med Danske aktier med 33,2 pct. i afkast, fulgt af International pulje med 17,7 pct.
Mixpulje gav 17,6 pct., Danske Obligationer gav 11,9 pct., Seniorpulje gav 8,2 pct., mens Indeksobligationer kun gav et afkast på 7,7 pct. (/jnu).
(c) Reuters Limited 1997.
