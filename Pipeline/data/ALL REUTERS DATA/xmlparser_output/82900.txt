SAS og Lufthansa indfører StopEurope Airpass - SAS.

KØBENHAVN, 22 april (Reuter) - SAS og Lufthansa fortsætter med at udvikle samarbejdet mellem de to luftfartselskaber. Til sommer vil de indtroducere en ny billettype, StopEurope Airpass, sammen med fem af de to selskabers samarbejdspartnere. Det oplyste SAS på et pressemøde i København tirsdag.
StopEurope Airpass giver kunderne mulighed for undervejs på rejsen at stoppe op i flere lande. De syv flyselskaber kan tilsammen tilbyde sine kunder 141 destinationer.
Udover SAS og Lufthansa deltager bl.a. British Midland. Tilbuddet gælder i perioden 15. maj til 31. august.
- Søren Linding Jakobsen (+45) 33 96 96 53
- Eva Elgaard Pedersen (+45) 33 96 96 58.
(c) Reuters Limited 1997.
