DDB vil optage obligationslån på 500 mio USD.

KØBENHAVN, 30 maj (Reuter) - Den Danske Bank planlæger i øjeblikket at optage et obligationslån i det amerikanske marked, oplyser banken fredag.
- Det bliver i størrelsesordenen 500 mio USD og med en løbetid på 13 år. De første 10 år vil lånet være fast forrentet, herefter vil forrentningen være variabel og relateret til LIBOR. Banken vil have mulighed for at førtidsindfri lånet til kurs 100 ved hver rentetermin efter 10 års løbetid, hedder det i meddelelsen fra banken.
(c) Reuters Limited 1997.
