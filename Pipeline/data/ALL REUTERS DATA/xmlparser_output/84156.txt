Høj byggeaktivitet bag stigende Blücher-overskud.

KØBENHAVN, 28 maj (Reuter) - Blücher Metal kom ud af første halvår 1996/97 med et overskud på 12,5 mio. kr. mod 6,4 mio. kr. i første halvår 1995/96, fremgår det af selskabets halvårsregnskab onsdag.
- Omsætningsfremgangen i koncernen udgjorde 19 mio. kr. - fra 92 mio. kr. til 110,9 mio. kr. Halvdelen af stigningen kan tilskrives købet af Wermo VVS-Produkter, Sverige pr. 1. oktober 1996 og af HKT GmbH, Tyskland pr. 1. marts 1997, hedder det i regnskabsmeddelelsen.
En fortsat stor byggeaktivitet i Danmark og de primære eksportmarkeder - primært Norge - begunstiger Blücher.
- Den overordentlige positive resultatudvikling i det første halvår har - udover omsætningsforøgelsen - baggrund i en fortsat væsentlig effektivisering af produktionen, en gunstig råvaredisponering samt positive valuta-afvigelser, hedder det.
- Morten Bonde Pedersen (+45) 33 96 96 51.
(c) Reuters Limited 1997.
