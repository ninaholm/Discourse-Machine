MASSIV EKSPORT AF EL I 1996 - ENERGISTYRELSEN.

KØBENHAVN, 13 februar (Reuter) - Danmark har oplevet en massiv eksport af el i 1996, fremgår det af en artikel i Energinyt, som Energistyrelsen udgiver.
- I de første 10 måneder af 1996 har der været overskud på valutabalancen for olie og naturgas. Men det ekstraordinære ved 1996 består i en massiv eleksport, som fortrinsvis er gået til Norge og Sverige, hedder det i artiklen.
Styrelsen forudser et overskud på energibalancen på en halv mia. kr. i 1996, fremgår det.
- Hvor stort overskuddet bliver for hele 1996 er svært at sige. Men da der ikke er nogen umiddelbar grund til at tro, at eleksporten skulle have været mindre i årets to sidste måneder, vil et forsigtigt skøn være, at overskuddet bliver på mindst en halv mia. kr., skriver Energistyrelsen.
- Ole Mikkelsen (+45) 33 96 96 54.
(c) Reuters Limited 1997.
