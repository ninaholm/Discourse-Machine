Valuta - FIM rolig og uændret efter EMS-debut.

KØBENHAVN, 14 oktober (Reuter) - Den finske mark&apos;s
indtræden i det europæiske valutasamarbejde har ikke
forårsaget nogen væsentlige ændringer i valutamarkedet
mandag morgen og formiddag.
Finske mark vågnede således op efter weekenden på
samme kurs som den lukkede fredag eftermiddag - 2,9860
Fin-mark per D-mark.
Finlands valuta blev i weekenden optaget i
valutasamarbejdet med virkning fra i dag. Det sker til en
centralkurs på 3,04, og et udsvingsbånd på plus/minus 15
pct.
- Det er glædeligt, at den finske mark nu er blevet
den 11. valuta i EMS&apos;ens valutasamarbejde. Det bidrager
til den valutamæssige stabilitet i EU og i Norden, lød
reaktionen fre økonomiminister Marianne Jelved.
Optagelsen af det nye EMS-medlem var ventet af
markedsdeltagere, men det var ikke forudset, at
centralkursen ville blive fastsat 1,7 pct. svagere end
spotkursen, siger dealere.
- Valget af centralkurs viser, at markedskursen ikke
nødvendigvis er den bedste guide for fastsættelsen af
centralkursen, og dette kan tage lidt af glansen af den
italienske valuta, mener Paul Meggyesi, valutastrateg ved
Deutche Morgan Grenfell.
Det faktum, at liren ikke trådte ind i EMS sammen med
fin-marken viser, at der stadig er uenighed om det rette
niveau for den italienske valuta ved optagelse i
samarbejdet, mener Paul Maggyesi.
ITL handles mandag formiddag til 994,15, og i Sverige
er kronen på 4,3070 - begge kurser er i forhold til den
tyske D-mark, og ingen af de to valutaer har bevæget sig
ret meget siden fredag eftermiddag.
Den danske krone ligger en anelse svagere over for
D-marken, mens den amerikanske dollar er rolig og
uforandret.
DEM/DKK  USD/DKK FRF/DKK USD/JPY USD/DEM
Mandag    11.24  3,8340   5,8675  1,1320  111,60  1,5300
Fredag    15.20  3,8330   5,8600  1,1320  111,50  1,5290
(/klp).
(c) Reuters Limited 1996.
