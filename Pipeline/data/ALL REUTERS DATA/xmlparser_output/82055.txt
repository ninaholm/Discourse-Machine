Paribas forsat positiv på danske obligationer.

KØBENHAVN, 25 marts (Reuter) - Den franske investeringsbank, Paribas, fastholder deres positive syn på de danske obligationer over en længere tidshorisont, selvom obligationerne på kort sigt vil underperforme. Det fremgår tirsdag af publikationen, Global Bond and Currency Strategy, fra investeringsbanken.
- Det 10-årige danske-tyske spænd vil nok ikke komme under 65 bp, og vi anbefaler de internationale investorer, at holde fast i deres lange positioner, da vi forventer at det danske obligationsmarked på længere sigt vil outperforme, skriver Paribas.
Den seneste tids udvidelse af det dansk-tyske rentespænd tilskriver økonomerne i Paribas bl.a den seneste tids usikkerhed omkring ØMU&apos;en, samt et salg af svenske obligationer, som følge af en svækkelse af den svenske krone.
- På kort sigt vil det dansk-tyske rentespænd stadigvæk være følsomt overfor en svækkelse af det internationale obligationsmarked. En eventuel amerikansk rentestigning vil ligeledes få en negativ indvirkning på det danske obligationsmarked, hedder det videre.
Tirsdag ved 9.45-tiden ligger det 10 årige dansk-tyske rentespænd i 80 bp.
- Jørn Nurkka (+45) 33 96 96 55.
(c) Reuters Limited 1997.
