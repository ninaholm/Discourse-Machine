Oprydning i H+H forbi, bedre tider forude - P&amp;P.

KØBENHAVN, 12 juni (Reuter) - Oprydningen i H+H-Holding er forbi efter, at møbelproducenten har ligget underdrejet i flere år. Nu går det fremad, siger adm. direktør, Palle From Pedersen til Privat &amp; Privatøkonomi (P&amp;P), der har udråbt selskabets aktie til Månedens Aktie.
- Men det (forrente egenkapitalen, red.) kommer vi til. Oprydningen er forbi, og vi føler selv, at vi står særdeles stærkt. Vi er over the hill. Nu går det fremad, og det går stærkt, siger Palle From Pedersen.
En række faktorer tyder på, at H+H har noget at have sin optimisme i. Nybyggeriet af parvelhuse på de to største markedet, Danmark og England stiger stærkt, stærkere end H+H har regnet med i sine budgetter, skriver P&amp;P.
H+H regner med at komme ud af 1997 med et plus, mens første halvår imidlertid vil vise et mindre underskud.
- Men det mere end opvejer vi i andet halvår, siger Palle From Pedersen.
H+H havde i 1996 en omsætning på 1,8 mia. kr. med et ordinært resultat før skat på 12,4 mio. kr.
For hele 1997 ventes ifølge regnskabsmeddelelsen for 1996 et resultat før skat på 50-60 mio. kr.
- Søren Linding Jakobsen (+45) 33 96 96 53.
(c) Reuters Limited 1997.
