ABB moderniserer atomkraftværk for 650 mio SEK.

KØBENHAVN, 21 april (Reuter) - ABB har fået en ordre på 650 mio. SEK fra OKG Aktiebolag som del i en større modernisering af atomkraftværket Oskarshamn 1. Det fremgår af en meddelelse til Fondsbørsen mandag.
- Ordrerne går til ABB Atom, når det gælder el-og kontroludstyr og til ABB STAL, når det gælder modernisering af kraftværkets turbiner, skriver ABB.
Oskarshamn er Sveriges mindste og ældste kernekraftværk. Arbejdet med moderniseringen ventes at være færdigt i 1999.
- Redaktionen (+45) 33 96 96 56.
(c) Reuters Limited 1997.
