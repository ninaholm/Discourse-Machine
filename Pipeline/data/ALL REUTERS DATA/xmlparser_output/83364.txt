Provenu fra indgreb 2 mia kr - Finansministeriet.

KØBENHAVN, 5 maj (Reuter) - Lynindgrebet i den danske økonomi vil give staten et nettoprovenu på omkring to mia. kr. om året, oplyser Finansministeriet.
Regeringen gik i forhandlingerne med SF og Enhedslisten efter et nettoprovenu på i alt ca. fem mia. kr., oplyste samme kilde i Finansministeriet.
- Jeg er jo altid meget ambitiøs, sagde finansminister Mogens Lykketoft i følge Ritzaus Bureau.
Han betegnede indgrebet som en &quot;miljø-og afgiftspakke&quot;. Han afviste, at det var nødvendigt med et hasteindgreb for at forhindre overophedning af økonomien.
- Det skal man hele tiden holde øje med. Vi har brug for at få nogle ting på plads før finansloven for 1998, og det bidrager dette til, understregede han.
- Morten Bonde Pedersen (+45) 33 96 96 51.
(c) Reuters Limited 1997.
