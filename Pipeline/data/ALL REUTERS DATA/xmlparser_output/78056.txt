V/K REGERING STÅR TIL 96 MANDATER - GREENS.

KØBENHAVN, 6 december (Reuter) - Venstre og de konservative vil ifølge en ny meningsmåling fra Greens Analyseinstitut få 96 mandater, hvis der var folketingsvalg nu. Målingen bringes i Børsen fredag.
Samtidig ville Venstre blive det største parti med 31,7 pct. af stemmerne i ryggen svarende til 57 mandater.
For regeringspartierne ser det mindre lyst ud. Således ventes Socialdemokratiet reduceret med 12 mandater til 50 i forhold til folketingsvalget i 1994, svarende til 27,5 pct. af stemmerne. CD forlader Folketinget, mens RV holder sig på otte mandater 4,6 pct. af stemmerne.
(c) Reuters Limited 1996.
