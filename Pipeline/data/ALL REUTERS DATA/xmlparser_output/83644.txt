Betalingsbalance marts minus 3,9 mia kr - Natbank.

KØBENHAVN, 13 maj (Reuter) - Der var i marts 1997 et underskud på betalingsbalancens løbende poster på 3.871 mio. kr. mod et overskud på 10 mio. kr. i samme måned sidste år. Det viser Nationalbankens opgørelse over registrerede betalinger til og fra udlandet, der blev udsendt tirsdag.
For årets første tre måneder under et, er der et samlet overskud på 2.444 mio. kr. mod 6.214 mio. kr. i samme periode sidste år.
Overskuddet på varehandelen med udlandet var i marts 1.351 mio. kr. mod 3.810 mio. kr. i samme måned sidste år.
Tal fra Danmarks Statistik viste mandag et overskud på betalingsbalancens løbende poster i februar på 2,9 mia. kr. efter et overskud i januar på 4,0 mia. kr.
- Stig Ørskov Pedersen (+45) 33 96 96 59.
(c) Reuters Limited 1997.
