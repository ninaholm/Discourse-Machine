NATWEST NEDJUSTERER PROGNOSE FOR MEDICINSALG I 97.

KØBENHAVN, 6 februar (Reuter) - Det britiske børsmæglerselskab, NatWest Securities har nedjusteret sin forventning til det internationale medicinsalg for hele 1997, fremgår det af selskabets dagsrapport torsdag.
- Vi havde tidligere forventet, at medicinalsalget skulle stige fra en vækst i 1996 på seks pct. til en vækst i år 2000 på 10 pct. Men prisfald i Europa og Japan, samt en genopblomstning af privat hjemmepleje i USA, vil fastholde væksten i verdenssalget på de nuværende niveauer indtil år 2000, skriver NatWest.
På trods af dette venter NatWest, at den fundamentale indtjeningsvækst i branchen fortsat vil være stærk, men at opjusteringer kan være meget vanskelige på denne baggrund. NatWest venter en vækst i EPS (indtjeningen pr. aktie, red.) i medicinalbranchen på årlige 16 pct. i perioden 1996 til 1999.
NatWest har fastholdt sin Hold-anbefaling på Novo Nordisk, mens konkurrenten Eli Lilly ligeledes har fastholdt sin købsanbefaling. (/jnu).
(c) Reuters Limited 1997.
