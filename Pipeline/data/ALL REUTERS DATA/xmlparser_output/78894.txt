AMERIKANSK LEDIGHED AFGØR AKTIEMARKED FREDAG.

KØBENHAVN, 9 januar (Reuter) - De amerikanske arbejdsløshedstal for december vil bestemme KFX-indeksets retning fredag, vurderer en dealer.
- Markedet vil især lægge mærke til, om det er &apos;Burger King-job&apos; eller rigtig job, der bliver skabt i USA, siger dealeren, der ikke tør give noget bud på, hvilken retning KFX-indekset vil følge fredag.
Oplysningerne om ledigheden i USA er klar kl. 14.30.
Omsætningen var torsdag begrænset, og KFX-indekset faldt med 0,35 point til 138,68. Januar-futuren faldt med 0,20 point til 138,90.
(c) Reuters Limited 1997.
