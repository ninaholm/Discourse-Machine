Husejeres friværdi kan skabe forbrugsboom - MM.

KØBENHAVN, 5 maj (Reuter) - Husejernes friværdier er vokset med 400 mia. kr., siden Poul Nyrup Rasmussen overtog regeringsmagten. Det viser en analyse, Ugebrevet Mandag Morgen (MM) bringer på baggrund af data fra ADAM og Nationalbankens økonomiske model Mona.
- I 1993 var hele friværdien forsvundet med de faldende huspriser. Men på rekordtid er friværdierne nået tilbage til samme niveau som i rekordåret 1986. Dengang udløste de høje huspriser et forbrugsboom, som slog bunden ud af betalingsbalancen, skriver MM.
Ugeberevet skriver, at huspriserne igen udgør en uforudsigelig og vanskeligt kontrollabel joker i dansk økonomi.
- Hvis boligmilliarderne først kommer i bevægelse, kan overskuddet på betalingsbalancen hurtigt skylle væk. Det er på denne baggrund, man skal vurdere politikernes nervøse spil om et økonomisk indgreb, skriver MM.
- Redaktionen (+45) 33 96 96 56.
(c) Reuters Limited 1997.
