Reuters Finans - Sommerquiz - onsdag 9 juli.

KØBENHAVN, 9 juli (Reuter) - Det blev læsernes favorit, der løb af med sejren i tirsdagens kamp om den grønne trøje. 29 pct. af deltagerne skød på Erik Zabel fra det tyske Telekom-hold som den rytter, der på gårsdagens etape ville køre flest point ind til den grønne pointtrøje. Med 41 point blev Erik Zabel ikke alene den rytter, der kørte flest point ind. Samtidig overtog den tyske rytter førstepladsen i pointkonkurrencen fra indehaveren af den gule førertrøje, Mario Cipolini.
VINDER DAG 2: Jan Olufsen, Alm. Brand Børs, København.
Tirsdagens vinder modtager tre flasker rødvin.
Onsdagens 4. etape går fra Plumelec til Le Puy du Fou. Igen en flad etape, hvor sprinterne ventes at kæmpe om etapesejren. En stigning kort før mål kan dog spænde ben for de hurtige rytter og manden i gult, Mario Cippolini, som nu mærker konkurrenternes hede ånde i kampen om førertrøjen.
DAGSSPØRGSMåL 3 - onsdag den 9. juli.
Hvilken rytter er i den gule førertrøje efter onsdagens 4. etape?
Svaret på dagens spørgsmål skal indsendes senest onsdag kl. 13.00. I tilfælde af flere rigtige svar trækkes der lod blandt de rigtige besvarelser.
Send svaret med tydelig angivelse af navn, ansættelsessted, adresse, telefon-og faxnummer til Reuters Finans på fax: 33 93 84 57 (kun svar via fax accepteres).
Dagens præmie er tre flasker rødvin.
God fornøjelse!
Tour-redaktionen - fax (+45) 33 93 84 57.
(c) Reuters Limited 1997.
