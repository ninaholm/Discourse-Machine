Lån &amp; Spar venter i hele 97 res på ca 58 mio kr.

KØBENHAVN, 19 august (Reuter) - Lån &amp; Spar Bank forventer at komme igennem hele regnskabsåret 1997 med et resultat på ca. 58 mio. kr., fremgår det af halvårsregnskabet, der blev offentliggjort tirsdag.
- Der er ikke - i forhold til årsregnskabsmeddelelsen - ændret ved forventningerne til resultatet for 1997. Med udgangspunkt i en kursregulering på 0 kr. i andet halvår budgetteres således med et resultat i niveauet 58 mio. kr., skriver ledelsen i halvårsregnskabet, der viste et resultat før skat på 38,2 mio. kr. mod 20,8 mio. kr. i den tilsvarende periode sidste år.
(c) Reuters Limited 1997.
