FORHANDLINGERNE MELLEM SAS OG LFF AFBRUDT - LFF.

KØBENHAVN, 19 februar (Reuter) - Forhandlingerne mellem SAS og luftsfartsfunktionærerne (LFF) i København er endnu engang brudt sammen, og LFF truer nu med, at konfliktramme SAS fra den 7. marts 1997. Det fremgår af en pressemeddelelse fra LFF.
LFF meddelte ellers tirsdag aften, at parterne havde genoptaget forhandlingerne omkring en ny lønoverenskomst.
- Vi er forbløffede over den mangel på helhedssyn som SAS&apos; ledelse udviste i forhandlingerne. SAS har bortkastet en enestående chance for at etablere et konstruktivt samarbejde, siger formanden for LFF, Nicolas Fischer.
Onsdag kl. 9.00 mødes LFF&apos;s hovedbestyrelse på et ekstraordinært hovedbestyrelsesmøde, hvor det skal besluttes hvorvidt konflikten skal iværksættes fra den 7. marts.
LFF&apos;s forhandlere er overbeviste om, at konfliktvarslet vil blive sendt til SAS i dag, da SAS krav er ganske urimelige, hedder det videre.
- Jørn Nurkka (+45) 33 96 96 55.
(c) Reuters Limited 1997.
