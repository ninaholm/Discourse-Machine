Valutastillingen steg til 108,8 mia i maj.

KØBENHAVN, 3 juni (Reuter) - Danmarks internationale likviditet (valutastillingen) steg i maj med 7,0 mia. kr. til 108,8 mia. kr., oplyser Nationalbanken tirsdag.
Ses der bort fra, at staten netto har tilbagebetalt lån i udlandet med 0,2 mia. kr., er valutareserven forøget med 7,2 mia. kr.
Fire økonomer havde på forhånd ventet en stigning i valutastillingen, fraregnet statens transaktioner med udlandet, på 8,1 mia. kr.
- Eva Elgaard Pedersen (+45) 33 96 96 57.
(c) Reuters Limited 1997.
