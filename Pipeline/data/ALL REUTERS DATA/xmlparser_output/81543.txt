A P Møller bestiller tre produkttankskibe i Kina.

KØBENHAVN, 17 marts (Reuter) - A. P. Møller Gruppen har bestilt tre produkttankskibe på det kinesiske værft Guangzhou Shipyard International Co. Ltd, oplyser A. P. Møller mandag.
Det første skib skal leveres i tidligt i 1999.
- Skibene, som har dødvægt på 35.000 tons vil blive beskæftiget i det internationale distributionsmarked primært med raffinerede olieprodukter såsom benzin, gasolie og jetfuel. Rederiet har opbygget en væsentlig markedsposition på dette område med egne og indchartrede skibe, særligt i Nordeuropa, skriver Gruppen.
(c) Reuters Limited 1997.
