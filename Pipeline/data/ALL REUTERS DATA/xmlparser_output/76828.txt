MARIUS PEDERSEN KØBER AFFALDSFORRETNING.

KØBENHAVN, 11 oktober (Reuter) - Marius Pedersen har købt affaldsaktiviteterne af Farum Containerudlejning med virkning fra den 31. december 1996, fremgår det fredag af en fondsbørsmeddelelse.
Samtlige medarbejdere i Farum Containerudlejning tilbydes ansættelse hos Marius Pedersen, oplyser selskabet.
- Med købet er opnået en væsentlig forbedring af markedspositionen på Sjælland. Samtidig betyder det, at Marius Pedersen, som Danmarks største private selskab inden for fast og flydende affald, kan tilbyde kunderne en endnu bedre service, skriver Marius Pedersen. (/slj).
(c) Reuters Limited 1996.
