SVAGT SIVENDE TENDENS FOR OBLIGATIONER.

KØBENHAVN, 22 oktober (Reuter) - Det danske obligationsmarked synes tirsdag morgen at være en anelse blødt, men selv om tendensen er sivende, er der ikke udsigt til nogen dramatik, siger en obligationshandler.
- Der kommer ikke rigtig noget, så der er ikke det store at handle på. Markedet vil være svagt sivende, men ikke noget voldsomt, siger samme handler.
Statens 8 pct. 2006 handles kort før kl. 9.00 i kurs 107,85 mod 107,95 sent mandag. Renteforskellen til Tyskland er svagt udvidet til 84 bp mod 83 bp mandag.
(c) Reuters Limited 1996.
