EAC og T&amp;E enige om salg af skibe.

KØBENHAVN, 14 februar (Reuter) - EAC og Tschudi &amp; Eitzen Holding (T&amp;E) har i dag underskrevet den endelige aftale, der dækker overtagelse af operatørvirksomheden EAC Shipping til T&amp;E. Det oplyser EAC i en pressemeddelelse fredag.
- Den regnskabsmæssige effekt af denne transaktion er for EAC i 1997 en omsætningsreduktion på omkring en halv milliard kroner og en reduktion i leasingforpligtelser på 190 mio. kr., skriver EAC.
Kontrakten omfatter de tre handymax tørlastskibe m.s. Cedrela, m.s. Canela samt m.s. Falstria.
Hensigtserklæringen med T&amp;E indeholdt også et tilbud til det børsnoterede Tschudi &amp; Eitzen Shipping om at overtage EAC&apos;s tankskibsoperatør-virksomhed samt ejerskab af den første og halvdelen af den tredie af de tre 30.000 tdw produkttankskibe, der - i samarbejde med D/S Norden - er under bygning i Ukraine.
- T&amp;E Shipping har besluttet ikke at udnytte denne option og i samråd med D/S Norden vil disse skibe nu blive tilbudt til anden side, hedder det videre.
Efter gennemførelsen af aftalen vil EAC&apos;s bogførte kapitalbinding i skibe, inklusive byggerater m.v for skibene i Ukraine, beløbe sig til knap 400 mio. kr.
Dette beløb kan stige til 500 mio. kr., hvis EAC mod forventning, skal modtage skibene, før de kan sælges videre.
Efter salget af skibene vil EAC&apos;s bogførte skibsaktiver forventeligt udgøre godt 250 mio. kr.
- Det forventes, at de tilbageværende skibsaktiviteters indflydelse på EAC-koncernens indtjening i 1997 vil være insignifikant, og fortsætter det fornuftige rateniveau, vil følsomheden for afhændelsestidspunktet for skibene være lille, skriver direktionen i EAC.
EAC venter, at opnå en mindre regnskabsmæssige avance ved det planlagte salg af aktiviteter og skibe, fremgår det.
- Jørn Nurkka (+45) 33 96 96 55.
(c) Reuters Limited 1997.
