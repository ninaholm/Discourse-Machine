REGERING VENTER FORTSAT OFFENTLIGT PLUS I 97/98.

KØBENHAVN, 31 januar (Reuter) - Regeringen venter fortsat et overskud på de offentlige finanser i 1997 og i 1998, fremgår det af en meddelelse, som Finansministeriet og Økonomiministeriet fremlagde på regeringens konference på Skuldelev kro ved Skibby fredag.
- Siden 1993 er et offentligt budgetunderskud på 3,9 pct. af BNP blevet reduceret kraftigt. Og der ventes et lille overskud i 1997 og 1998. Samtidig falder skattetrykket, skriver ministerierne.
I Økonomisk Oversigt for december 1996 opgjorde Økonomiministeriet den ventede saldo på de samlede offentlige finanser til 2,0 mia. kr. i 1997 stigende til 4,8 mia. kr. i 1998. (/mbp).
(c) Reuters Limited 1997.
