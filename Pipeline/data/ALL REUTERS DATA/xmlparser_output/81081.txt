Orlovspersoner faldt med 17 pct i 1996 - AMS.

KØBENHAVN, 5 marts (Reuter) - Antallet af personer på orlov faldt i 1996 med ca. 17 pct. til 61.323 i forhold til 1995, som var det år med det højeste antal personer på orlov siden indførelsen af orlovsordningerne i 1994. Det fremgår onsdag af publikationen Arbejdsmarkedslov 1994-1996 fra Arbejdsmarkedsstyrelsen (AMS).
Det er specielt været tilgangen til børnepasningsorlov, som har været aftagende siden udgangen af 1994.
- Dette skal formentlig ses i sammenhæng med den gradvist reducerede orlovsydelse fra oprindelig 80 pct. af dagpengemaksimum til den pr. 1.4.97 gældende sats på 60 pct., skriver AMS.
Antallet af personer på børnepasningsorlov faldt i 1996 med 9.290 personer til 29.664 - det laveste antal i siden indførelsen af ordningerne.
Uddannelsesorlov blev i 1996 benyttet af 30.710 personer, hvilket kun er en pct. lavere end i 1995. Siden 1994 er antallet af personer på uddannelsesorlov til gengæld steget med ca. 171 pct.
Sabbatordningen er den mindst populære orlovordning af de tre mulige orlovsmuligheder. Kun 949 personer holdt sabbatorlov i 1996, mod 4.344 i 1995.
I alt har 179.729 personer benyttet sig af muligheden for orlov siden indførelsen af orlovsordningerne i 1994, heraf udgør personer på uddannelsesorlov 73.020, børnepasning 99.016 og personer på sabbat 7.693.
- Jørn Nurkka (+45) 33 96 96 55.
(c) Reuters Limited 1997.
