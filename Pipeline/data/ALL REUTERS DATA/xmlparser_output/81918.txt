Inflationstal viser moderat prisvækst - Nykredit.

KØBENHAVN, 21 marts (Reuter) - I betragtning af Danmarks placering i konjunkturcyklusen er fredagens danske forbrugerpriser for februar pæne, vurderer økonom Henrik Asmussen fra Nykredit Bank. Efter en årsstigningstakt på 2,7 pct. i januar, var der i februar tale om en stigning på 2,2 pct i forhold til samme måned før imod de forventede 2,4 pct.
- Alt i alt er der tale om ganske fornuftige forbrugerpristal. Specielt er det værd at hæfte sig ved den meget moderate prisudvikling for varer, siger Henrik Asmussen til Reuters Finans i en umiddelbar kommentar.
(c) Reuters Limited 1997.
