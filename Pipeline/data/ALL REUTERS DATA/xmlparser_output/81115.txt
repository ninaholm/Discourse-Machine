Futop-omsætning steg 10 pct i feb - Garantifond.

KØBENHAVN, 6 marts (Reuter) - Den daglige omsætning af optioner og futures på Garantifonden for Danske Optioner og Futures steg i februar med 10 pct. til gennemsnitlig 3.232 kontrakter om dagen, oplyser Garantifonden torsdag.
Den samlede omsætning blev på 64.648 kontrakter mod 64.890 i januar.
Handlen med statsobligationer steg med 14 pct. til 1.177 kontrakter dagligt, mens antallet af rentebaserede kontrakter steg med 16 pct. til 1.291.
Antallet af aktiebaserede kontrakter steg med seks pct. til 1.941 kontrakter pr. dag, svarende til 38.829 kontrakter i alt i februar.
- Jørn Nurkka (+45) 33 96 96 55.
(c) Reuters Limited 1997.
