REGNSKAB FØLGER INDTIL NU BUDGETTET-DSI.

KØBENHAVN, 30 september (Reuter) - På den ordinære generalforsamling i Dansk Staldindustri blev direktør Erik Jantzen valgt til nyt medlem af bestyrelsen, efter direktør Sven-Gunnar Schough, som ikke ønskede genvalg, oplyser selskabet mandag.
Samtidig blev det oplyst, at driften i den forløbne del af indeværende regnskabsår har fulgt budgettet.
- Af det i 1993 optagne konvertible lån er der konverteret i alt nominelt 4.460.000 kr. til nom 2.973.100 aktier i selskabet, skriver ledelsen.
Aktiekapitalen er herefter på nom. 25.973.100 kr, og det konvertible lån er på nom. 30.040.00 kr.
Der udbetales ikke udbytte til aktionærerne. (/jnu).
(c) Reuters Limited 1996.
