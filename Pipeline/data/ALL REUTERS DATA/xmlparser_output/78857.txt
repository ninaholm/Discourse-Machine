DDB NEDJUSTERER DLH TIL MATCH MINUS FRA OUTPERFORM.

KØBENHAVN, 9 januar (Reuter) - Den Danske Bank (DDB) har nedjusteret sin anbefaling på DLH til match minus fra outperform, fremgår det torsdag af en Update på selskabet.
- Vi skønner, at aktien på det nuværende kursniveau er prissat i overkanten af, hvad vi mener er berettiget, og vi ændre vores vurdering fra outperform til match minus, skriver analytikerne i DDB.
Match minus indikerer, at aktien ventes at klare sig mellem nul og fem pct. dårligere end aktiemarkedet generelt.
DDB skønner, at aktien bør handles på et niveau der ligger 20-25 pct. under markedet under hensyntagen til den høje konjunkturfølsomhed og den betydelige estimatusikkerhed, der præger aktien p.g.a. usikkerheden omkring skattekvoten.
Analytikerne i DDB forventer at resultatet før skat i 1996 bliver på seks mio. kr. stigende til 34 mio. kr. året efter. I regnskabsåret 1995 fik DLH et resultat før skat på 42 mio. kr.
DLH sluttede onsdag 10 kr. lavere i kurs 311. Aktien er torsdag endnu ikke handlet, men sælgerne forlanger 315 kr. for aktien. (/jnu).
(c) Reuters Limited 1997.
