VALG KAN MEDFØRE BORGERLIG REGERING - GALLUP.

KØBENHAVN, 25 november (Reuter) - Hvis der blev udskrevet folketingsvalg nu, ville der være stor sandsynlighed for et statsministerskifte og en borgerlig regering, konkluderer Berlingske Tidende søndag på baggrund af en ny meningsmåling fra Gallup.
Således står den borgerlige fløj ifølge målingen til et absolut flertal på 90 mandater. Dertil kommer mindst to - måske tre - nordatlantiske mandater.
Den nuværende regering får en vælgertilslutning på 64 mandater. CD klarer ikke spærregrænsen.
(c) Reuters Limited 1996.
