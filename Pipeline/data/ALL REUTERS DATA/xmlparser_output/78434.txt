AE OPJUSTERER VÆKSTSKØN FOR 1997 OG 1998.

KØBENHAVN, 18 december (Reuter) - Arbejderbevægelsens Erhvervsråd (AE) opjusterer sine vækstskøn for dansk økonomi med 0,2 pct.point til hhv. 3,3 pct. og 2,8 pct. Det fremgår af Rådets seneste konjunkturprognose.
- Dansk økonomi er inde i et godt spor. De seneste måneder har kun bibragt positive meldinger, der understøtter troen på fortsat fremgang, uden at der opstår negative flaskehalse, stigende inflation og underskud på betalingsbalancen, skriver AE.
(c) Reuters Limited 1996.
