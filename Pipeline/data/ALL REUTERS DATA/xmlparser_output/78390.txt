DANSKE AKTIER FALDT TIRSDAG MED RESTEN AF EUROPA.

KØBENHAVN, 17 december (Reuter) - Det danske aktiemarked faldt tirsdag tilbage med de øvrige aktiemarkeder i Europa, og umiddelbart er der ikke noget, der kan forhindre yderligere fald onsdag, forudser en aktiehandler.
- Det hele faldt tilbage i dag. Det overraskende var, at det danske marked ikke faldt med de øvrige i formiddags, men i eftermiddag faldt Danmark også, siger dealeren, der venter flere minusser onsdag.
KFX-indekset faldt 1,24 point til 130,10, mens december-futuren på KFX faldt 0,60 point til 130,10.
(c) Reuters Limited 1996.
