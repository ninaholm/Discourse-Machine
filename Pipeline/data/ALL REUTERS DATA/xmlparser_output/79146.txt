ISS&apos; USA-CHEF UD AF KONCERNDIREKTION - ISS.

KØBENHAVN, 17 januar (Reuter) - I forbindelse med afslutningen af salget af ISS Inc. til canadiske Aaxis, oplyser ISS fredag, at chefen for ISS i USA, Martin O&apos;Halloran, udtræder at koncerndirektionen. Det er en logisk konsekvens af salget af ISS Inc., forklarer koncernchef Waldemar Schmidt til Reuters Finans.
- Han er nu direktør for et associeret selskab, og det berettiger ikke til en plads i koncerndirektionen, siger koncernchefen, der understreger, at beslutningen er ganske udramatisk.
I forbindelse med salget af ISS Inc. til Aaxis erhverver ISS 19,5 pct. af aktiekapitalen i Aaxis. Waldemar Schmidt indtræder samtidig i bestyrelsen for Aaxis. Således overtager den nuværende næstformand for ISS Inc., Eddie Turner, formandsposten i ISS Inc. (/pbt).
(c) Reuters Limited 1997.
