Aftagende væksrater i danske modehuse - Sydbank.

KØBENHAVN, 17 februar (Reuter) - Carli Gry og InWear har i de seneste år udvist betydelig vækst i indtjeningen, og modehusene vil også i de kommende år vise vækst i såvel omsætningen som i indtjeningen, men væktsraterne vil aftage. Det vurderer Sydbank i en analyse af de to danske modehuse.
- InWear vurderes at have en strategi, der bedre end Carli Gry kan håndterer de strukturændringer, der vil ske i branchen i de kommende år. Vi anbefaler akkumuler i InWear og reducer i Carli Gry, skriver Sydbank i en analyse dateret den 12. februar.
Akkumuler betyder, at aktien ventes at klare sig svagt bedre end eller på niveau med Totalindekset på Fondsbørsen, mens reducer betyder, at aktien vil klare sig svagt dårligere end Totalindekset.
Ændringer i branchestrukturen vil i de kommende år forrykke styrkeforholdet i tekstilbranchen til fordel for engroskunderne. Denne udvikling vil påvirke både InWear og Carli Gry, vurderer Sydbank.
Øgede omkostninger til markeds-og lagerføring vil i de kommende år presse indtjeningsmarginalerne i selskaberne, samtidig vil en stigende konkurrence fra internationale aktører på de europæiske markeder resulterer i større etableringsomkostninger.
- InWear står stærkere rustet til fortsat ekspansion end Carli Gry, fordi selskabet i højere grad end Carli Gry anvender markedsføring, og fordi selskabets lagerføring sikrer større aktualitet for en del af kollektionerne. Disse forhold understøttes af lokale salgsorganisatioer og muliggør en relativ mere aggressiv salgsindsats, hedder det videre.
Såfremt selskaberne ikke er villige til at foretage de nødvendige investeringer, vurderer sydbank, at det bliver svært at etablere sig på nye markeder, samt at udbygge positionen på de nuværende markeder.
Sydbank vurderer, at InWear kommer ud af regnskabsåret 1996/97 med en omsætning på 1.519 mio. kr. mod 1.361 mio. kr. året før. Resultatet før skat ventes at blive 180 mio. kr. mod 159 mio. kr. i 1995/96. Indtjeningen pr. aktie (EPS) estimeres til 12,4 i 96/97 stigende til 13,5 året efter.
Carli Gry omsætning ventes i 1996 at blive på 810 mio. kr. mod 704 mio. kr. i 1995. Resultatet før skat skønnes i 1996 at blive 114 mio. kr. mod 94 mio. kr. året før. EPS i 1996 estimeres til 11,8 stigende til 13,5 i 1997.
InWear offentliggør torsdag morgen sit halvårsregnskab for 1996/97.
- Jørn Nurkka (+45) 33 96 96 55.
(c) Reuters Limited 1997.
