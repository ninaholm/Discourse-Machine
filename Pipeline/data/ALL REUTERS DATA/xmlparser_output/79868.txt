KTO KLAR TIL AT FORHANDLE OVERENSKOMST - RB.

KØBENHAVN, 6 februar (Reuter) - De 622.000 kommunale tjenestemænd og overenskomstansatte i KTO er klar til at sætte sig til forhandlingsbordet.
Det står klart efter at de 61 organisationer, der er organiseret under KTO, onsdag blev enige om at fordele en række puljemidler mellem sig, skriver Ritzaus Bureau.
Dermed står KTOs repræsentanter rustet til at genoptage forhandlingerne med Kommunernes Landsforening (KL) som planlagt på Københavns Rådhus på fredag.
I sidste uge blev forhandlingerne afbrudt og KL indvilligede i at give KTO-organisationerne en uge til at fordele puljemidlerne mellem sig. (/mbp).
(c) Reuters Limited 1997.
