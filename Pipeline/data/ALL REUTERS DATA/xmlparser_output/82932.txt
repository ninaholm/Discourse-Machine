Råvarepriser ændrer ikke på prognose - Hedegaard.

KØBENHAVN, 23 april (Reuter) - Hos grovevareselskabet Peder P. Hedegaard (PPH) ser selskabets adm. direktør, Finn V. Nielsen ingen grund til at nedjustere forventninger til indeværende regnskabsår på trods af de stærkt stigende råvarepriser. Det siger han til Reuters Finans onsdag, efter at konkurrenten KFK tirsdag på generalforsamlingen nedjusterende sine forventninger.
- Vi fastholder vores forventninger til indeværende regnskabsår om et resultat før skat, der forrenter egnekapitalen med mindst 10 pct, siger Finn V. Nielsen.
Finn V. Nielsen tilføjer, at selskabet har dækket en del af sine kontrakter af, og at PPH derfor ikke på nuværende tidspunkt er så påvirket af de stigende priser råvarepriser.
- Hele markedet har talt om, at nu måtte priserne på råvarerne snart gå den anden vej. Men der er nogle store amerikanske fonde som ligger og spekulerer i priserne, hvilket presser priserne i vejret, fortsætter han.
PPH fik i regnskabsåret 1996 et bundlinieresultat på 6,1 mio. kr. mod 9,4 mio. kr. året før.
KFK nedjusterede tirsdag forventningerne til 1997 og venter nu et koncernresultat på niveau med 1996. I 1996 kom KFK ud med et koncernresultat på 75 mio. kr. mod 191 mio. kr. i 1995.
- Jørn Nurkka (+45) 33 96 96 55.
(c) Reuters Limited 1997.
