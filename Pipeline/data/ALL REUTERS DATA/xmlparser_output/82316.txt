Dansk ØMU-aftale tidligst i efteråret 98 - Jelved.

KØBENHAVN, 4 april (Reuter) - En dansk særaftale med de lande, der er med i ØMU&apos;ens tredje fase fra begyndelsen, kan tidligst forhandles på plads i efteråret 1998. Det sagde økonomiminister Marianne Jelved fredag efter mødet i Folketingets Europa-udvalg.
- Der ligger i dag en plan for, hvordan valutasamarbejdet skal fungere, og som skal vedtages på topmødet i efteråret 1997. En dansk aftale med ØMU-landene kan derfor første forhandles på plads i efteråret 1998, så den kommer til at gælde fra 1. januar 1999, sagde Marianne Jelved.
Dermed tegner det til, at Danmarks aftale med ØMU-landene træder i kraft samme dag, som den fælles europæiske mønt efter planen træder i kraft.
- Morten Bonde Pedersen (+45) 33 96 96 51.
(c) Reuters Limited 1997.
