Nyt Phønix-bud viser vilje til køb - Rieber dir.

KØBENHAVN, 7 marts (Reuter) - Ved at matche Icopals tilbud til aktionærerne i Phønix Contractors udtrykker Rieber &amp; Søn sin vilje til at købe Vejen-virksomheden. Det siger koncerndirektør Olav Daviknes til Reuters Finans fredag eftermiddag.
- Der er ingen ændring i vores strategi. Jeg håber bare, at dette ses som et udtryk for vores vilje til at købe Phønix, siger Olav Daviknes.
Han tilføjer, at de økonomiske kalkuler for en overtagelse af Phønix stadig hænger sammen, selvom den nuværende pris på 876 mio. kr. ligger over 150 mio. kr. højere end nordmændenes første bud fra midten af januar.
(c) Reuters Limited 1997.
