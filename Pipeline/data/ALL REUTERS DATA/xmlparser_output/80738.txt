BTL ETABLERER DATTERSELSKAB I UKRAINE - BTL.

KØBENHAVN, 26 februar (Reuter) - Bilspedition Transport &amp; Logistics BTL har etableret et datterselskab i Ukraine. Det fremgår af en meddelelse til Fondsbørsen onsdag.
- Det nye datterselskab, Scansped Ukraina tilbyder transportydelser til og fra hele Europa, lokale transporter i Kiev-området samt distributionsservice i hele Ukraine, skriver BTL.
Etableringen af Scansped Ukraina er et led i BTLs ekspansion i de tidligere Sovjet-republikker og Baltikum. BTL har allerede datterselskaber i Rusland, Estland, Letland og Litauen.
Etableringen i Ukraine sker gennem BTL-koncernens finske datterselskab, Oy BTL Öst Ab.
- Søren Linding Jakobsen (+45) 33 96 96 53.
(c) Reuters Limited 1997.
