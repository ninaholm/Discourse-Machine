Superfos-aktie skal sælges nu - P&amp;P.

KØBENHAVN, 13 marts (Reuter) - Trods de gode regnskabstal, som Superfos netop har offentliggjort, anbefaler bladet Penge &amp; Privatøkonomi, at aktien skal sælges nu.
- På det danske asfaltmarked, som er koncernens største forretningsområde, taber Superfos markedsandele til Phønix. Siden 1993 er prisen på vejarbejder faldet med omkring 30 pct. Og konkurrencen ser ud til at presse priserne yderligere, skriver bladet.
P &amp; P mener, at Superfos med baggrund i det hidtil mislykkede forsøg på at overtage Phønix får svært ved at leve op til målsætningen om en årlig vækst i overskudet på ca. 20 pct.
Superfos-aktien ligger i 790, efter at koncernen sidst i februar offentliggjorde et resultat, der levede fuldt op til forventningerne med et ordinært overskud før skat på 325 mio. kr.
- Morten Bonde Pedersen (+45) 33 96 96 51.
(c) Reuters Limited 1997.
