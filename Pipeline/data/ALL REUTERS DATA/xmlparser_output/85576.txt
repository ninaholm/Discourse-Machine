Telefonsystem stadig påvirket af torden - Tele DK.

KØBENHAVN, 10 juli (Reuter) - Det danske telefonsystem er stadig påvirket af eftervirkninger fra sidste uges kraftige tordenvejr. I løbet af 14 dage skulle situationen være normaliseret, skriver Tele Danmark i en pressemeddelelse torsdag.
- Flere gange tordenvejr efter hinanden generer stadig telefonerne landet over. Den 1. juli betød det ca. 15.000 afbrudte telefoner. Tallet er i dag bragt ned på 10.000, som fordeler sig på et par tusinde kabelfejl, skriver Tele Danmark.
Årsagen til den lange ventetid er, at skaderne på telefonkabler efter lynnedslag tit er komplicerede, forklarer Tele Danmark.
- Eva Elgaard Pedersen (+45) 33 96 96 57.
(c) Reuters Limited 1997.
