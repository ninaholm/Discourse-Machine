BRANDTS KLÆDEFABRIK OVERTAGET AF DANISH VENTURE.

KØBENHAVN, 10 december (Reuter) - Danish Venture har overtaget 82,3 pct. af aktiekapitalen i Brandts Klædefabrik fra Peter Kjær Time A/S, fremgår det af en meddelelse til Københavns Fondsbørs tirsdag.
- Forinden salget af aktiemajoriteten har Peter Kjær Time fra Brandts Klædefabrik købt ejendommen Næsseslottet for en pris stor 26 mio. kr., hedder det i meddelelsen.
Næsseslottet var eneste aktivitet i investeringsselskabet Brandts Klædefabrik. Bygningerne var lejet ud til Peter Kjær Time A/S, og Peter Kjær var direktør i Brandts Klædefrabrik.
- Der vil i løbet af fire uger blive indkaldt til en generalforsamling, hvor selskabets vedtægter vil blive ajourført, ligesom der vil blive sendt indløsningstilbud til øvrige aktionærer i henhold til de børsetiske regler, hedder det i meddelsen.
Det fremgår, at de nye ejere af Brandts Klædefabrik vil placere ansvarlig kapital i virksomheder med væsentlige vækst-og indtjeningsmuligheder, og at der føres forhandlinger med to virksomheder i øjeblikket. (/olm).
(c) Reuters Limited 1996.
