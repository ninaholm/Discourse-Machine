ICOPAL FASTHOLDER FORVENTNINGER - FIRMABLAD.

KØBENHAVN, 23 januar (Reuter) - Icopal venter fortsat et resultat før skat for hele 1996, der er noget lavere end i 1995, skriver selskabets adm. direktør, Hans C. Andreasen i Icopals firmablad, Icopal Contact.
- I halvårsrapporten fra september 1996 meddelte koncernens moderselskab: For hele året 1996 venter vi en omsætning, der i bedste fald bliver af samme størrelse som året før, mens resultatet før skat forudses at blive noget lavere end i 1995. Denne melding står stadig fast, skriver Hans C. Andreasen.
I 1995 blev resultatet før skat på 319 mio. kr. og for første halvdel af 1996 blev resultatet før skat på 25 mio. kr. mod 42 mio. kr. i første halvår af 1995.
Hans C. Andreasen skriver, at Icopals aktiviteter i Finland og USA er steget i 1996, mens indtjeningen i Norge er gået i vejret. I Tyskland og Frankrig har det til gengæld været nødvendigt at reducere medarbejderstaben på grund af faldende aktivitet i byggesektoren.
- I Danmark er aktiviteten stadig ganske høj. Hos Icopal er den dog faldet i forhold til sidste års udsædvanlige høje niveau. Der er forsat stærk priskonkurrence i vejbranchen, skriver Hans C. Anreasen. (/mbp).
(c) Reuters Limited 1997.
