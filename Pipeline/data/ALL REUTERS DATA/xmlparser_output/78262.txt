STÆRKE DANSKE OBLIGATIONER FÅR SPÆND IND I 85 BP.

KØBENHAVN, 12 december (Reuter) - Det danske obligationsmarked ligger torsdag middag på onsdagens slutniveau, og det svarer til en kurs og rente på 108,53/6,72 pct. i statens 10-årige 8 pct. 2006.
- Specielt det danske marked ser stærkt ud, og rentespændet er indsnævret til 85 bp fra 87 bp i morges, siger en obligationshandler.
Eftermiddagens danske marked bliver helt afhængig af det amerikanske inflationstal for november, der kommer 14.30. Medmindre tallet bliver meget godt vil kurserne sive sent torsdag, vurderer han.
(c) Reuters Limited 1996.
