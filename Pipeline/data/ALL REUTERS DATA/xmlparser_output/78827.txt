DUC&apos;S GASPRODUKTION UÆNDRET I DECEMBER - APM.

KØBENHAVN, 8 januar (Reuter) - Gasproduktionen fra
Dansk Undergrunds Consortiums (DUC) felter i Nordsøen var
i december 1996 uændret i forhold til måneden før. Således
blev der i begge måneder hentet 554 mio. kubikmeter op af
i DUC-felterne, oplyser operatøren A. P. Møller
onsdag.
Her følger en oversigt over DUC&apos;s gasproduktion:
(Alle tal i mio. m3) dec 96    nov 96    dec 95 Totalproduktion  554  554  516
I alt har gasproduktionen i 1996 været på 5.710 mio.
kubikmeter, hvilket er knap 22 pct. mere end i hele 1995.
A. P. Møller har tidligere afgivet oplysningerne om
den samlede gasproduktion i hele 1996. Operatøren oplyste
samtidig, at DUC også i de kommende år forventer at øge
gasproduktionen.
A.P. Møller ejer 39 pct. af DUC-konsortiet. Partnerne,
Shell og Texaco, ejer hhv. 46 pct. og 15 pct. (/uha).
(c) Reuters Limited 1997.
