SYDFYENSKES FREMTID PÅ KF AFGØRES I NÆR FREMTID.

KØBENHAVN, 26 februar (Reuter) - En beslutning om, hvorvidt Sydfyenske Holding skal afnoteres fra Københavns Fondsbørs (KF) vil blive taget inden for den nærmeste fremtid, oplyser selskabet onsdag.
Meddelelsen kommer efter udløbet af det købstilbud, som Sydfyensk Invest ApS har givet aktionærerne i det børsnoterede holdingselskab.
Sydfyenske Invest besidder nu 11.926 stk. aktier svarende til 7,55 pct. af den samlede aktiekapital.
- Det kan samtidig oplyses, at familien Ruben sammen med Sydfyenske Invest ApS og selskabet selv samlet besidder 157.311 stk. aktier svarende til 99,56 pct. af den samlede aktiekapital, hedder det.
- Uffe Hansen (+45) 33 96 96 58.
(c) Reuters Limited 1997.
