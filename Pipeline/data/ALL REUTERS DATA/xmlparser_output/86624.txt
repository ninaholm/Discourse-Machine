Forbrugertillid august stiger til 159,6 - Gallup.

KØBENHAVN, 13 august (Reuter) - Forbrugertillidsindekset Gallup FFI er for august opgjort til 159,6 mod 156,5 i juli, oplyser Gallup.
- Forbrugernes tillid til den økonomiske udvikling er endnu engang steget, og har nu tilsyneladende stabiliseret sig på samme høje niveau som før regeringens afgiftsindgreb i begyndelsen af maj. Der er altså ingen tegn på økonomisk afmatning blandt forbrugerne, skriver Gallup.
Før regeringens økonomiske indgreb lå Gallup FFI på 160,8, for der efter at falde til 145,7.
- Det er især forventningerne til erhvervslivet, der er høje, mens jobmulighederne vurderes knap så positivt. Der er dog stigende forventninger til udviklingen på jobmarkedet, skriver Gallup.
- Ole Mikkelsen (+45) 33 96 96 54.
(c) Reuters Limited 1997.
