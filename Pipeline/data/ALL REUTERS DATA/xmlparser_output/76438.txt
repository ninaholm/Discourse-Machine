STIGENDE OBLIGATIONER SLUTTER UGEN I ROLIGT TEMPO.

KØBENHAVN, 20 september (Reuter) - Det danske obligationsmarked så størstedelen af aktiviteten i morges, mens manglen på nøgletal lagde en dæmper på eftermiddagens handel.
- Handelen har været meget rolig, siger en dealer.
Statens 8 pct. 2006 obligation handles fredag eftermiddag i kurs 106,00 med en 10-årig rente på 7,10 pct. Det svarer til en stigning siden morgenstunden på en promille, og der er omsat for 2,5 mia. kr. i benchmarken.
Dealeren bemærker, at der synes at være pæn interesse for danske papirer.
[MORE].
