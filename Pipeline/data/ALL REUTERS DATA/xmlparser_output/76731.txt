STOR INTERESSE FOR NY AFDELING I BANKINVEST.

KØBENHAVN, 7 oktober (Reuter) - Investeringsforeningen BankInvest har oplevet store interesse for en ny afdeling med danske obligationer, oplyser foreningen mandag.
- BankInvests nyeste investeringsforening, BankInvest Korte Danske Obligationer, er på den første officielle handelsdag, den 7. oktober, nået op på et samlet tegningsbeløb på godt 300 mio. kr., skriver foreningen i en pressemeddelelse.
BankInvest mener, at den store interesse for den nye afdeling skyldes de seneste års store udsving i afkastene på værdipapirinvesteringer.
- Denne udvikling har medført, at flere kunder vælger investeringer med stabile afkast, som netop er kendetegnet for den nye investeringsforening. BankInvest forventer, at interessen vil fortsætte, så BankInvests position som Danmarks tredjestørste forvalter af aktiebaserede investeringsforeninger også kan opnås på obligationssiden, hvor BankInvest p.t. er placeret som landets femte største forvalter, hedder det i meddelelsen. (/olm).
(c) Reuters Limited 1996.
