Luxor fastholder prognose for hele 1996/97.

KØBENHAVN, 16 maj (Reuter) - Investeringsselskabet Luxor fastholder sin prognose fra februar om et overskud før skat i 1996/97 på ca. 38 mio. kr. Men koncernen åbner op for en opjustering senere på året. Det fremgår af koncernens regnskab for første halvår, der blev fremlagt fredag.
- Det opnåede resultat for første halvår er bedre end forventet, men en eventuel opjustering af det forventede årsresultat for koncernen vil der først blive taget stilling til efter 3. kvartals afslutning, skriver Luxor.
(c) Reuters Limited 1997.
