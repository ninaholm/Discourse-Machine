FLS AEROSPACE-KONTRAKT PÅ 75-100 MIO KR - PREMIAIR.

KØBENHAVN, 30 oktober (Reuter) - Kontrakten på vedligeholdelse af fire DC-10-fly, som FLS Aerospace har indgået med Skandinaviens største charterflyselskab Premiair beløber sig til alt 75-100 mio. kr. for perioden 1996-2000. Det siger pressetalsmand Christian Peschardt fra Premiair til Reuters Finans.
- Kontrakten, der træder i kraft fra dags dato og løber til år 2000, har en værdi i størrelsesordenen 75 til 100 mio. kr., siger Christian Peschardt.
Premiair har ved indgåelse af kontrakten med FLS Aerospace, der er et helejet datterselskab under FLS Industries, ønsket at benytte professionelle samarbejdspartnere på sikkerheds-og vedligeholdelsesområdet.
- De udvidede faciliteter i Manchester (FLS Aerospace&apos;s base i England, red.) er en fordel for os, fordi flyenes vedligeholdelsesprogram dermed kan gennemføres hurtigere og mere effektivt end tidligere. Dermed bliver vi bedre i stand til planlægge en mere effektiv udnyttelse af denne del af vor flyflåde, siger Premiairs adm. direktør Tom Clausen i en pressemeddelelse.
I 1995 og 1996 er vedligeholdelsen af Premiairs blevet varetaget af FLS Aerospace&apos;s danske maintenance-virksomhed. (/slj).
(c) Reuters Limited 1996.
