Ledighedsfald vil fortsætte - arbejdsmarkedsråd.

KØBENHAVN, 17 marts (Reuter) - Ledigheden vil fortsat falde, omend faldet er aftaget i forhold til tidligere. Det skønner landets 14 arbejdsmarkedsråd i den seneste prognose for udviklingen på det danske arbejdsmarked. Det oplyser Arbejdsmarkedsstyrelsen (AMS) mandag.
Rådene vurderer således, at der for ledigheden i første kvartal i 1997 sammenlignet med første kvartal 1996 vil blive tale om et fald på 14,2 pct.
- På lidt længere sigt - dvs. i fjerde kvartal 1997 sammenlignet med fjerde kvartal 1996 - forventer rådene et fald på 6,9 pct., skriver AMS.
Arbejdsmarkedsrådene venter større beskæftigelse inde for de fleste af brancheområderne, og på kortsigt er der særligt positive forventninger til områderne, bygge-og anlægsvirksomhed, detailhandel, hotel-og restauration, undervisning, mineralolie, kem. og plastindustri samt indenfor jern-og metalindustrien.
Rådene konstaterer, at der aktuelt er flaskehalsproblemer inde for det offentlige område. På det private område er flere fag berørt af begyndende mangel på arbejdskraft.
Problemerne er dog begrænset til bestemte faggrupper på lokale delarbejdsmarkeder, hedder det videre.
- Jørn Nurkka (+45) 33 96 96 55.
(c) Reuters Limited 1997.
