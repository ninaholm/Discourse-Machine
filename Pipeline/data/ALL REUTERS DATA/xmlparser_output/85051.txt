Ejd Europa accepterer option på køb af Unitfond.

KØBENHAVN, 23 juni (Reuter) - Ejendomsselskabet Europa har besluttet at acceptere optionen på erhvervelse af svenske Unitfond AB. Det skriver ejendomsselskabet i en meddelelse til Fondsbørsen mandag.
- Dette indebærer, at Unitfond AB vil blive erhvervet ved udstedelse af 5,1 mio. stk. nye aktier a fem kr. i Europa og ved etablering af et rentefrit konvertibelt lån på nom. 1,5 mio. kr. Det konvertible lån kan efter en tre-årig periode konverteres til 1,5 mio. stk. aktier a fem kr., skriver Ejendomsselskabet Europa.
Udstedelsen af de 5,1 mio. stk. nye aktier vil ske til overkurs, baseret på den nuværende børskurs, fremgår det.
I forbindelse med erhvervelsen af Unitfond AB, vil selskabet søge om notering på Fondsbørsen i Stockholm.
(c) Reuters Limited 1997.
