LOLLANDS BANK VENTER LAVERE RESULTAT I 1997.

KØBENHAVN, 27 januar (Reuter) - Lollands Bank forventer i 1997 ikke at kunne nå det resultat, det blev til i 1996. Det fremgår af bankens årsregnskab for 1996 mandag. Banken fik sidste år et overskud før skat på 15,9 mio. kr. mod 19,5 mio. kr. i 1995.
Bankens ledelse forventer dels at konkurrencen blandt pengeinstitutter og andre udbydere vil medføre en sænkelse af rentemarginalen og dermed bankens indtjening. Dels forudses &quot;en lille risiko&quot; ved bankens obligationsbeholdning og dermed et tilsvarende mindre renteafkast.
- Budgettet af den primære bankdrift (uden kursreguleringer og tab og hensættelser på kunder) viser derfor et noget lavere resultat end opnået i 1996, skriver banken. (/uha).
(c) Reuters Limited 1997.
