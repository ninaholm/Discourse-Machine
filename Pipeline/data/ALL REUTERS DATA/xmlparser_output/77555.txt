REALRENTEAFGIFT KAN GIVE AKTIEFALD PÅ 8 PCT - P&amp;P.

KØBENHAVN, 14 november (Reuter) - En delvis fjernelse af fritagelsen for realrenteafgift på aktieinvesteringer til pensionsformål vil ifølge Penge &amp; Privatøkonomis (P&amp;P) analysepanel få aktiekurserne til at falde mellem seks og otte pct. Det skriver P&amp;P i denne måneds udgave.
- Det vil få en enorm negativ effekt på det danske aktiemarked. Og her spiller den psykologiske effekt kraftigt ind, siger en analytiker til bladet.
Han tilføjer, at aktiemarkedet sandsynligvis vil tage højde for, at hvis der først pilles ved fritagelse for realrenteafgiften kommer der yderligere stramninger senere.
Regeringen havde i sin oprindelige plan for et forlig med de konservative om næste års finanslov lagt op til stramninger af beskatningen af pensionskassernes aktieinvesteringer, der skulle være med til at finansiere en nedsættelse af selskabsskatten. (/slj).
(c) Reuters Limited 1996.
