FLERE FLY GIVER IKKE MERE STØJ - KBH LUFT.

KØBENHAVN, 18 oktober (Reuter) - Redegørelsen for Vurderinger af Virkninger på Miljøet (VVM) i forbindelse med udbygningen af Københavns Lufthavn konkluderer, at den samlede støjbelastning i år 2005 vil være mindre end i dag, uanset stigning i trafikken. Det fremgår fredag af en pressemeddelelse fra Københavns Lufthavne.
- Det skyldes hovedsageligt, at de nye flytyper er mindre støjende end de ældre såkaldte Kapitel 2-fly, som ifølge EU&apos;s regler er under udskiftning fram til år 2002, skriver Københavns Lufthavne.
En anden årsag er, at lufthavnen ved udbygningen sørger for, at nye bygninger placeres, således at de udgør en skærm mod støj fra fly på jorden. Etablering af særskilte støjskærme kan også komme på tale, skriver lufthavnen.
Udbygningen af lufthavnen, der ventes at øge passagerkapaciteten med 70 pct., kræver investeringer på seks mia. kr. over de næste ti år. (/slj).
(c) Reuters Limited 1996.
