Britere favoritter som ejere af SAS-hoteller - avis.

STOCKHOLM, 14 aug (Reuter) - SAS vil i løbet af kort tid sælge sine hotelaktiviteter i Radisson SAS eller alternativt forsøge at få udvidet ejerkredsen. En investeringsbank er sat til at fastsætte prisen på luftfartselskabets hoteldrift, siger SAS&apos; informationsdirektør Peter Forssman til den svenske erhvervsavis, Dagens Industri torsdag.
Den mest oplagte købskandidat til SAS&apos; hoteller er ifølge den britiske Sunday Telegraph den britiske hotelkæde Millennium &amp; Copthorne Hotels, ejet af CDL Hotels International.
- Det er klart, at der dukker købskandidater op ved en vurderingsproces, men vi har ikke taget nogen beslutning om at sælge hotelaktiviteterne endnu, siger Peter Forssman.
Ifølge den svenske avis&apos; oplysninger er der allerede blevet gennemført to tilbudsrunder, og tre købere er fundet til en pris på omkring 2,3 mia. SEK.
SAS&apos; hoteldrift består af 91 hoteller i Radisson SAS-kæden, hvoraf SAS ejer fem hoteller. Sidste år gav hotelaktiviteterne et driftsrsultat på 65 mio. SEK mod 34 mio. SEK året før. Radisson SAS er Europas hurtigst voksende hotelkæde.
- Elisabeth Kark (+46) 8-700 1008
- Søren Linding Jakobsen (+45) 33 96 96 53.
(c) Reuters Limited 1997.
