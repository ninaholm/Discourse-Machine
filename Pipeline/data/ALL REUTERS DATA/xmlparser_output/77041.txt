STILLE OBLIGATIONSDAG - HØJERE AKTIVITET I VENTE.

KØBENHAVN, 22 oktober (Reuter) - Det har tirsdag været en yderst stille dag på det danske obligationsmarked, hvor der totalt er omsat for ca. 1,6 mia. kr. i den 10-årige benchmark 8 pct. 2006.
- Men vi forventer en knap så stille dag i morgen, hvor markedet - hvis Tyskland formår at bryde det nuværende niveau - har potentiale til at stige ca. et halvt kurspoint. Det er stadig et grundlæggende positivt marked, siger en obligationshandler.
Statens toneangivende papir, 8 pct. 2006, handles i eftermarkedet til kurs 108,10 mod 107,85 i formarkedet.
(c) Reuters Limited 1996.
