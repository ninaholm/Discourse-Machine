Regering sætter fokus på DK&apos;s svagheder/styrker.

KØBENHAVN, 9 april (Reuter) - Regeringen vil i de kommende måneder sætte fokus på Danmarks styrker og svagheder i forhold til en række af de økonomisk set stærke lande i verden. Det fremgår af pjeceen, Danmark som foregangsland, der blev præsenteret onsdag på et regeringsseminar i Mogenstrup på Sydsjælland.
- Formålet er primært at efterprøve Danmarks placering på de områder, hvor det har politisk prioritet at være førende. Men formålet er også at indkredse områder, hvor andre lande har et forspring, som det er vigtigt at indhente, hedder det i pjecen.
Den første samlede rapport om emnet offentliggøres senere på måneden. I de efterfølgende måneder vil regeringen udende en række oplæg om temaer i debatten om &quot;Danmark som foregangsland&quot;. Blandt de temaer, som regeringen sætter fokus på, er Danmarks indsats i Cental-og Østeruropa, internationalisering - bindinger udfordringer for den økonomiske politik - erhvervsudvikling og erhvervspolitik i en global verden, fremgår det.
- Morten Bonde Pedersen (+45) 33 96 96 51.
(c) Reuters Limited 1997.
