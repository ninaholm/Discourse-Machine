Unibank udsteder obligationslån på 200 mio kr.

KØBENHAVN, 25 juni (Reuter) - Unibank udsteder et 4,05/5,10 pct. obligationslån på nominelt 200 mio. kr., oplyser banken onsdag.
- Lånet udstedes under Unibank Euro Note Programme, der blev etableret i 1997 med en låneramme på en mia. USD. Obligationerne i det nye lån udløber den 30. december 1999, skriver banken i en meddelelse til Fondsbørsen.
Obligationerne forrentes med 4,05 pct. p.a. frem til den 30. december 1998 og her efter med 5,10 pct. p.a. frem til den 30. december 1999, fremgår det.
(c) Reuters Limited 1997.
