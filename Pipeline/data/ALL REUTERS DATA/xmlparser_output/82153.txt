Topdanmark ser 97-res efter skat på 330-380 mio.

KØBENHAVN, 1 april (Reuter) - Topdanmark koncernen forventer at komme ud af regnskabsåret 1997 med et resultat efter skat på mellem 330 og 380 mio. kr., fremgår det af selskabets 1996-regnskab, der blev offentliggjort tirsdag.
- Under forudsætning af uændrede valuta-og værdipapirkurser ventes et resultat for Topdanmark koncernen i 1997 på 330-380 mio. kr. efter skat inklusive ekstraordinære indtægter ved salg af Topdanmark Garanti og en 17 pct. aktiepost i Sydbank, hedder det i regnskabet, der viste et årsresultat på 272 mio. kr. mod 26 mio. kr. året før.
(c) Reuters Limited 1997.
