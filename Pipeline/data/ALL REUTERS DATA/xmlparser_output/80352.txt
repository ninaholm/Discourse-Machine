UNI-INVESTS SAMLEDE RESULTAT STEG 78 PCT I 1996.

KØBENHAVN, 18 februar (Reuter) - Investeringsforeningen Uni-invests samlede overskud efter skat voksede i 1996 med ca. 78 pct. til 1.103,3 mio. kr. Den samlede formue steg med 5,1 mia. kr. til 11,8 mia. kr. Det fremgår af investeringsforeningens regnskab for 1996.
- For Uni-invest blev 1996 afkastmæssigt et godt år. Hele 15 af de i alt 16 afdelinger udviste positive afkast. Hertil kommer, at langt den overvejende del af afdelingerne i 1996 har præsteret et bedre resultat end deres sammenlignelige markeder, skriver Uni-invest i regnskabet.
(c) Reuters Limited 1997.
