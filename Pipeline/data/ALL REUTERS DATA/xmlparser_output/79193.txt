STOREBÆLT UDSTEDER 4 PCT LÅN PÅ 300 MIO KR.

KØBENHAVN, 20 januar (Reuter) - A/S Storebæltsforbindelsen udsteder nu på ny et 4 pct. obligationslån. Denne gang på 300 mio. kr., og obligationerne løber til den 20. december 2006, oplyser Unibank, der arrangerer lånet.
- Med den nye serie har Unibank arrangeret 4 pct. obligationslån på tilsammen 3,2 mia. kr. for A/S Storebæltsforbindelsen, skriver banken i en pressemeddelelse.
Udover de 300 mio. kr. kan der frem til den 20. december 2005 udstedes yderligere obligationer under forudsætning af fortsast blåstempling, hedder det.
Obligationerne søges optaget til notering på Københavns Fondsbørs fra den 24. januar, fremgår det.
Unibank har overtaget obligationerne for at sælge dem videre, oplyser banken. (/olm).
(c) Reuters Limited 1997.
