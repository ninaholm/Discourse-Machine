Danskere mere EU-skeptiske nu end i 1993 - MM.

KØBENHAVN, 16 juni (Reuter) - Vælgerkorpset er mere negativt over for EU i dag end ved folkeafstemningen i maj 1993. Det viser en kortlægning af vælgernes holdninger forud for slaget om den nye EU-traktat, som ACNielsen AIM har foretaget for ugebrevet Mandag Morgen (MM).
- Blandt de vælgere, der allerede nu er mere eller mindre sikre på, hvad de vil stemme, står tilhænger-siden således til at miste næsten hver femte ja-siger fra 1993 til modstanderne. Omvendt er kun hver tiende nej-siger blevet positiv over for EU siden 1993, skriver MM.
Ifølge undersøgelsen har næsten 40 pct. af vælgerne endnu ikke taget stilling til den kommende traktat, og ifølge MM bliver det denne gruppe, der skal afgøre om Danmark vil stemme ja eller nej.
En detaljeret analyse af undersøgelsen viser, at ja-siden trods alt står stærkest hos tvivlerne..
- Jørn Nurkka (+45) 33 96 96 55.
(c) Reuters Limited 1997.
