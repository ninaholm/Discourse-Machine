Presserunde - Erhverv fredag 30 maj.

Reuters står ikke inde for avisartiklernes nøjagtighed 1) Sophus Berendsen-bestyrelsen tog hele det danske aktiemarked på sengen i går, da den offentligfgjorde, at man vil splitte selskabet i to - en del skal udelukkende eje 30 procent af Rentokil, den anden skal koncentrere sig om Berendsen-koncernens tre &quot;rigtige&quot; forretningsområder. Man har i Berendsen-koncernen længe været vrede over, at folk kun ville betale for selskabets 35 procents aktiepost i Rentokil, og derfor vil man nu adskille de tre traditionelle områder. (Berl. Tidende side 1, Politiken side 14, Børsen side 1 og 2, Erhvervs-Bladet side 1 og 4)
2) 918 timelønnede medarbejdere hos B&amp;O nedlagde torsdag arbejdet efter faglige møder. Ifølge fabrikschef John Bennett-Therkildsen er 647 medarbejdere på afdelingerne i Struer og 271 i Skive gået hjem. (Erhvervs-Bladet s. 2, Politiken side 14, Børsen side 7)
3) Tele Danmarks topledelse har sikret sig en tænkepause sommeren over, men med udgangen af august er freden forbi. Tele Danmark og Telekommunikationsforbundet er således kun nået til overenskomst om ca. 1.000 af de i alt 2.500, der skal afskediges. (Det Fri Aktuelt side 14, Børsen side 6)
4) Harboe-koncernen har ansat 130 medarbejdere gennem det seneste halve år, hvilket dels skyldes øget aktivitet på bryggeriet, dels øget aktivitet på kalkunfarmen. De flere medarbejdere svarer til en forøgelse på 20 pct. (Erhvervs-Bladet side 19)
5) Egmont har givet Aller-koncernen skrap konkurrence på markedet for billedblade. Aller har normalt haft en sikker føring på markedet, med blade som Se &amp; Hør og Billedbladet. Men Egmonts nye Her &amp; Nu, som kun koster en flad tier, er en kommerciel succes. (Berl. Tidende side 1)
5) En advokat har gennemgået kulturbyens regnskaber, og det viser sig, at projekter og leverandører er i klemme med dobbelt så stort et beløb som hidtil frygtet. Kulturbyen har en gæld på mindst 15 millioner, og går nu i betalingsstandsning. (Politiken side 1, Berlingske Tidende side 1,Det Fri Aktuelt 2. sektion side 1)
(Presserunden er udarbejdet af Finansinformation).
(c) Reuters Limited 1997.
