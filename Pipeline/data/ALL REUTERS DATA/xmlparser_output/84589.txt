Midtbank anbefaler Sophus B op til kurs 1100.

KØBENHAVN, 10 juni (Reuter) - Opsplitningen af aktiviteterne i Sophus Berendsen i to enheder får nu analytikerne hos Midtbank til at anbefale køb af aktier i selskabet op til kurs 1.100. Det fremgår af den ugentlige markedskommentar Finans Fokus, som banken udgiver.
- Den længe ventede opsplitning betyder, at den lave og til tider negative prisfastsættelse af selskabets danske datterselskaber skal revurderes, skriver Midtbank.
Ifølge Midtbanks beregninger udgør den samlede markedsværdi af det &quot;nye&quot; Sophus Berendsen og Ratin ca. 28-29 mia. kr.
- En samlet markedsværdi på 28-29 mia. kr. er 2,5-3,5 mia. kr. mere end værdien i dag. Midtbørs estimerer således fair value til kurs 1.100, hedder det.
Sophus Berendsen handles tirsdag formiddag i kurs 970, hvilket er uændret i forhold til lukkekursen mandag.
- Jørn Nurkka (+45) 33 96 96 55.
(c) Reuters Limited 1997.
