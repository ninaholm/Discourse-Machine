Luxor frem i halvår 96/97 trods højere tab.

KØBENHAVN, 16 maj (Reuter) - Investeringsselskabet Luxor fik i første halvår 1996/97 en fremgang i det ordinære resultat på 1,2 mio. kr. til 30,0 mio. kr., fremgår det af koncernens halvårsregnskab, der blev fremlagt fredag.
Fremgangen skyldtes primært stigende indtjening på værdipapirer, der stiger til 42,2 mio. kr. fra 40,0 mio. kr. Det på trods af en stigning i tab og direkte udgifter på værdipapirer på 1,6 mio. kr. til 1,2 mio. kr.
- Det opnåede resultat for første halvår er bedre en forventet, men en eventuel opjustering af det forventede årsresultat for koncernen vil der først blive taget stilling til efter 3. kvartals afslutning, skriver Luxor i en kommentar til regnskabet.
Luxor havde ultimo marts aktiver for 807 mio. kr. mod 877 mio. kr. et år tidligere. Værdipapirbeholdingen udgjorde ca. 567 mio. kr.
- Eva Elgaard Pedersen (+45) 33 96 96 57.
(c) Reuters Limited 1997.
