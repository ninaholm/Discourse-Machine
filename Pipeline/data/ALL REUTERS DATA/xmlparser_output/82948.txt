Dansk ølsalg faldt i februar 1,1 pct år/år.

KØBENHAVN, 23 april (Reuter) - Danskerne drak færre øl i februar end i samme måned året før. Det samlede danske ølsalg faldt i februar 1997 med 1,1 pct. i forhold til samme måned året før, viser beregninger foretaget på baggrund af Told &amp; Skats opgørelse over indbetalinger af punktafgifter for øl. Der blev i februar solgt 41,0 mio. liter øl mod 41,5 mio. liter øl i samme måned sidste år.
Faldet i ølsalget i februar kommer efter en stigning i januar på 0,9 pct. på årsbasis. Ses årets første to måneder under et, er salget faldet 0,1 pct. til 79,2 mio. liter øl mod 79,3 mio. liter øl i samme periode i 1996.
Det danske marked domineres af Carlsberg, der i det seneste regnskab opgiver, at de mærker Carlsberg selv markedsfører, udgør en markedsandel på 72 pct. Medtages associerede selskaber (Jyske Bryg Holding) besidder Carlsberg en markedsandel på cirka 82 pct.
- Stig Ørskov Pedersen (+45) 33 96 96 59.
(c) Reuters Limited 1997.
