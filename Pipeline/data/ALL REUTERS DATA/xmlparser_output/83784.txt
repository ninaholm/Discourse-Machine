KFX i rekord, fortsat positiv trend.

KØBENHAVN, 16 maj (Reuter) - Det danske aktiemarked satte fredag rekord og lukkede i 167,92 efter en stigning på 2,07 point, men havde en all-time-high i løbet af dagen på 167,99. Op til pinsen er den underliggende trend stadig positiv, men tirsdagens aktiemarked vil afhænge meget af udviklingen i USA mandag, hvor det danske marked er lukket.
- Det har igen været en dag med stigende kurser og rekord, og den underliggende trend er stadig positiv, men det er svært at sige noget om på tirsdag. Det afhænger helt af mandagens marked i USA, siger en aktiehandler.
(c) Reuters Limited 1997.
