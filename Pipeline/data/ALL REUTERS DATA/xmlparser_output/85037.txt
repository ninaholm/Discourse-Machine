Unibank ser lavere 10-årigt spænd til Tyskland.

KØBENHAVN, 23 juni (Reuter) - Unibank Markets venter, at det 10-årige dansk-tyske rentespænd de kommende uger bliver indsnævret til 50 bp. fra aktuelt 62 bp.
- Efter Amsterdam-topmødet synes det europæiske konvergenstog igen at være på sporet, og vi forventer på den baggrund fortsat, at Danmark vil outperforme Tyskland i de kommende uger. Det 10-årige spænd forventes således indsnævret til 50 bp. fra aktuelt 62 bp., skriver Unibank, der vurderer, at danskerne stemmer ja til Amsterdam-traktaten.
Det 10-årige dansk-tyske rentespænd lukkede fredag i sidste uge i 65 bp.
- Morten Bonde Pedersen (+45) 33 96 96 51.
(c) Reuters Limited 1997.
