VÆRFT-AFGØRELSE TAGES TIL EFTERRETNING - REGERING.

KØBENHAVN, 5 februar (Reuter) - Regeringen tager EU&apos;s afgørelse i værftssagen til efterretning, fremgår det af en pressemeddelelse fra Erhvervsministeritet.
- Med EU-Kommissionens beslutning i dag er det slået fast, at Danmark har overholdt EU&apos;s og OECD&apos;s regler for skibsfinansiering, hedder det i pressemeddelelsen.
Ministeriet indrømmer, at EU har fortolket reglerne anderledes end Danmark på et punkt, da Kommissionen ikke accepterer, at værdien af renter af forudbetalinger indregnes i støtten.
- Jeg er på dette punkt uenig med EU-Kommissionen, men tager vurderingen til efterretning. Det betyder, at jeg nu tager kontakt til det berørte Lindøværft for at få de 1,3 mio. kr. tilbageført, siger erhvervsminister Jan Trøjborg.
Han mener, at værfterne har været i god tro, fordi princippet om, at værdien af renter af forudbetaling kunne indregnes i støttegrundlaget, var i overensstemmelse med det daværende Industriministeriums retningslinier. (/olm).
(c) Reuters Limited 1997.
