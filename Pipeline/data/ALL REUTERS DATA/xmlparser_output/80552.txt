SOC GEN NEDJUSTERER BASS TIL REDUCER FRA HOLD.

LONDON, 21 februar (Reuter) - Det franske finanshus Societe Generale (Soc Gen) har nedjusteret den engelske hotel-og bryggeri-gruppe Bass til Reducer fra Hold, oplyser aktieanalytier, Nick Lyell, fra Soc Gen til Reuters fredag.
Soc Gen mener, at Bass i øjeblikket er lidt dyrt prisfastsat i forhold til andre aktier i samme sektor. Samtidig trækker den fortsatte usikkerhed omkring fusionen med Carlsberg-Tetley (C-T) ned i vurderingen.
Det er planen, at de engelske monopolmyndigheder skal komme med deres indstilling til den forestående fusion melle Bass og C-T inden den 24. marts.
Nick Lyell frygter dog, at det forestående engelske valg vil udskyde afgørelsen til efter valget.
- Fusionen med C-T åbener op for et stort potentiale, men usikkerheden omkring myndighedernes afgørelse ligger en stor dæmper på forventningerne. Det værste, der kan ske, er, at Labour efter valget måske vil blokere for fusionen, siger analytikeren.
Carlsberg-Tetley ejes ligeligt af Bass og Carlsberg. Bass ønsker at overtage hele Carlsberg-Tetley mod en aktiepost til Carlsberg på 20 pct. i Bass-gruppen. Carlsberg ska i tilgift betale 20 mio. GBP.
- Jørn Nurkka (+45) 33 96 96 55.
(c) Reuters Limited 1997.
