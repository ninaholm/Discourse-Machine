USA TRAK OBLIGATIONERNE OP, TILBAGEFALD MULIGT.

KØBENHAVN, 30 oktober (Reuter) - Et flot amerikansk marked trak tirsdag eftermiddag de europæiske obligationer højere. Og onsdag morgen starter den danske benchmark, 8&apos;01-eren, yderligere et kvart kurspoint højere i 107,70, svarende til en rente på 6,85 pct.
- Jeg er ikke sikker på, at niveauerne holder. Der er lidt nervøsitet at spore på valutamarkedet. Det er klart, at vi kører med op, hvis det amerikanske marked fortsætter op, men der er ikke noget, der taler for, at det buldrer afsted, siger en obligationschef, der mener, at statens 8 pct. 2001 kan falde tilbage til kurs 107,45/50.
(c) Reuters Limited 1996.
