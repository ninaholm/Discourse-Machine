STÆRK USD KAN REDUCERE DANSK-TYSK RENTESPÆND.

KØBENHAVN, 26 november (Reuter) - Den stærkere amerikanske dollar kan reducere de dansk-tyske rentespænd, men generelt forventes udviklingen på det danske obligationsmarked tirsdag at være afdæmpet.
- Den amerikanske dollar ligger noget stærkere og har trukket den danske krone med op. Hvis spændet skal nogen steder i dag, er det ind. Men Nationalbanken kan igen tirsdag melde sig som sælger, siger en handler.
Statens 8 pct. 2006 handles i formarkedet i 108,41 mod 108,25 sent mandag. Den tyske Bund december noteres kl. 8.45 i 101,26 eller 0,09 point højere.
(c) Reuters Limited 1996.
