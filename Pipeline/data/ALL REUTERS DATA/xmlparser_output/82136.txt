Dilf-industribarometer 4,2 point op i mar til 60,5.

KØBENHAVN, 1 april (Reuter) - Dansk Indkøbs-og Logistikforums (Dilf) industribarometer steg 4,2 pct.point i marts til 60,5 pct. fra 56,3 pct. i februar. Stigningen i marts opvejer dermed faldet i februar på 4,1 pct.point. Det oplyser Dilf tirsdag.
Dilf noterer stigninger i samtlige fem indeks, der indgår i barometeret som et vejet gennemsnit. En værdi under 50 svarer til stagnation.
- Største del af stigningen skyldes større aktiviteter, kun en mindre del skyldes sæson, skriver Dilf.
Produktionsindekset steg i marts med 2,8 pct.point til 61,9 pct., mens indekset for ordrebeholdning steg 4,8 pct.point til 64,9 pct. Stigningen skyldes især større efterspørgsel på eksportmarkederne.
- Ordrebeholdningens stigningstakt er fortsat større end produktionens, hvilket indikerer yderligere produktionsstigninger i de kommende måneder, skriver Dilf.
Indekset for indkøbt mængde steg 6,6 pct.point til 60,5 pct. og viser fortsat stigende indkøbt mængde for ottende måned i træk. Indekset for leverandørernes leveringstid faldt 3,3 pct.point til 44,2 pct. og viser for syvende måned i træk stigende gennemsnitlige leveringstider.
Beskæftigelsesindekset gik 6,6 pct.point op til 59,0 pct., svarende til den højeste værdi siden september 1996.
I marts 1996 steg Dilf-industribarometeret 10,7 point til 52,8.
- Søren Linding Jakobsen (+45) 33 96 96 53.
(c) Reuters Limited 1997.
