Forskningsresultat ændrer ikke Oticons prognose.

KØBENHAVN, 16 april (Reuter) - Oticon fastholder sine forventninger, selv om selskabet sammen med en forskergruppe ved DTU har udviklet et nyt kredsløb, der bruger mindre energi end dem, der bruges i dag, meddeler selskabet onsdag.
- Forventningerne til Oticons fremtidige vækst-og indtjeningsmuligheder forudsætter, at Oticon og de partnere, som Oticon arbejder sammen med, løbende udvikler nye og forbedrede høreapparater. Efter Oticons opfattelse bekræfter meddelelsen fra DTU, at dette vil være tilfældet, men udviklingen af det nye kredsløb er efter selskabets opfattelse ikke udtryk for noget niveauskift i disse forventninger, hedder det i en meddelelse til Fondsbørsen.
(c) Reuters Limited 1997.
