Saga ser sep Brent på 18,00-19,00 USD i uge 33.

KØBENHAVN, 12 august (Reuter) - Det norske olieselskab Saga Petroleum forventer, at prisen på en tønde Brent råolie med levering i september vil blive noget billigere i denne uge. Det fremgår af selskabets ugentlige kommentar til oliemarkedet.
- Prisen forventes at bevæge sig i et prisinterval på 18,00-19,00 USD per tønde, skriver Saga.
Saga henviser til Iraks forestående genindtræden på oliemarkedet som baggrund for prisfaldet.
Septemberkontrakten lukkede mandag på oliebørsen IPE i London i 18,58 USD per tønde.
- Stig Ørskov Pedersen (+45) 33 96 96 59.
(c) Reuters Limited 1997.
