Svag stigning i lokale lønreguleringer - DI.

KØBENHAVN, 2 juni (Reuter) - Den første opgørelse over de lokale lønreguleringer inden for industrien viser, at lønmodtagerne får en anelse mere i lønposen end sidste år. Det skriver Dansk Industri (DI) i sit seneste nummer af bladet Industrien.
- Opgørelsen viser, at lønreguleringerne i år har været en smule højere end sidste år. I 1996 var den hyppigste regulering på mellem 150 og 175 øre, skriver Industrien.
I år er den mest sete regulering på mellem 175 og 200 øre efter, at ca. 45 pct. af alle industriarbejdere har afsluttet deres lokale lønforhandlinger.
Det svarer til en lønstigning på omkring 1,7 pct. af gennemsnitslønnen, fremgår det.
- Søren Linding Jakobsen (+45) 33 96 96 53.
(c) Reuters Limited 1997.
