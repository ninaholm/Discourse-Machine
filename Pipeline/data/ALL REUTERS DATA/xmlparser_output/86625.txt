Udsigt til stigende beskæftigelse i 3 kvt 97 - AMS.

KØBENHAVN, 13 august (Reuter) - Virksomhederne venter en stigende beskæftigelse inden for de fleste brancher i tredje kvartal 1997. Også på et års sigt venter virksomhederne stigning i beskæftigelse, fremgår det af en prognose for udviklingen på det danske arbejdsmarked fra Arbejdsmarkedsstyrelsen (AMS) onsdag.
- Netto forventer således 24 pct. stigende beskæftigelse. I forhold til sidste kvartal er optimismen steget, idet 14 pct. netto forventede stigende beskæftigelse i 2. kvartal 1997, skriver AMS.
(c) Reuters Limited 1997.
