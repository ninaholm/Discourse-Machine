JELVED AVISER ARTIKEL OM LØNHOP I BØRSEN.

KØBENHAVN, 24 januar (Reuter) - Økonomiminister Marianne Jelved tager fredag afstand fra en artikel i dagbladet Børsen.
Artiklen drejer sig om, at Økonomiministeriet angiveligt skal have givet grønt lys for et lønhop ved overenskomst-forhandlingerne.
- Jeg tager meget skarpt afstand fra artiklen og skal henvise til, at jeg gentagne gange, bl.a. i Økonomisk Oversigt fra december 1996, har understreget behovet for forbedringer af konkurrenceevnen og derfor nødvendigheden af en meget afdæmpet lønudvikling af hensyn til beskæftigelsen, udtaler Marianne Jelved.
Ministeren mener, at et citat i artiklen giver udseende af, at Økonomiministeriet har udtalt sig om de nu indgåede overenskomster og deres virkninger på konkurrenceevnen.
- Dette er fejlagitigt. Ministeriet har heller ikke offentliggjort nogen vurdering af de mulige ændringer i lønstigningstakten i udlandet eller valutakurserne i forhold til, hvad der er forudsat i december-oversigten, hedder det i pressemeddelelsen fra ministeriet. (/olm).
(c) Reuters Limited 1997.
