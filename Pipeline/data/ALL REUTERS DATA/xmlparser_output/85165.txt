RD solgte i alt for 1.269 mio kr ved auktion - RD.

KØBENHAVN, 26 juni (Reuter) - Realkredit Danmark solgte for 1.000 mio. kr. i 6 pct. 10D 1998 og for 269 mio. kr. i 6 pct. 10D 1999 ved dagens prøveauktion i de to obligationer. Det oplyser Realkredit Danmark i en meddelelse til Fondsbørsen torsdag.
I alt blev der afgivet bud for 5.487 mio. kr. i 6 pct. 10 D 1998 og for 859 mio. kr. i 6 pct. 10D 1999.
Skæringskursen for 6 pct. 10D 1998 blev fastsat til 101,052, mens kursen for 6 pct. 10D 1999 blev 102,850.
Prøveauktionen afholdes for at give Realkredit Danmark et billede af, hvordan obligationssalget i forbindelse med refinansieringen af Flex-lån per 1. januar 1998 kan afvikles.
- Eva Elgaard Pedersen (+45) 33 96 96 58.
Realkredit Danmark havde på forhånd meddelt, at der ville blive udbudt nom. 1.000 mio. kr. i 6 pct. 10D 1998 og nom. 300 mio. kr. i 6 pct. 10D 1999.
Dermed har Realkredit Danmark ikke afhændet det fulde beløb i 6 pct. 10D 1999. Den solgte mængde i serien svarer til 90 pct. af det annoncerede beløb.
Realkredit Danmark havde i vilkårene for auktionen ikke forpligtet sig til at sælge hele det udbudte beløb.
- Eva Elgaard Pedersen (+45) 33 96 96 58.
(c) Reuters Limited 1997.
