KONKURSER FALDT MED 31 PCT I 1996 - KOB.

KØBENHAVN, 7 januar (Reuter) - Antallet af konkurser faldt i 1996 med 31 pct. i 1996 i forhold til 1995. Det fremgår af en statistik fra Købmandsstandens Oplysningsbureau (KOB) tirsdag.
- Dette giver et samlet fald i antal konkurser i 1996 på 816 stk., fra 2.621 stk. i 1995 til 1.806 stk. i 1996, skriver KOB.
Udviklingen i perioden 1994-1996 er nogenlunde entydig, anfører KOB og noterer, at antallet af konkurser er faldet markant over månederne år for år.
Udviklingen i antallet af konkurser er med 1.806 stk. rekordlav for 1990&apos;erne. Det fremgår, at antal konkurser er faldet med 3,687 stk. siden antallet toppede i 1994.
- Årsagen til nedgangen i antallet af konkurser må tillægges de generelt gunstige konjunkturer for erhvervslivet i 1996, skriver KOB. (/slj).
(c) Reuters Limited 1997.
