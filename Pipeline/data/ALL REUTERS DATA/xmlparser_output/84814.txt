KL-forhandlinger fortsat uden resultat - KL.

KØBENHAVN, 16 juni (Reuter) - Forhandlingerne mellem Finansministeriet og kommunerne i Kommunernes Landsforening (KL) sluttede mandag eftermiddag uden resultat. Forhandlingerne genoptages mandag aften kl. 18.00, oplyser KL.
Med både et kommunal-og Folketingsvalg i sigte (hhv. nov 1997 og sandsynligvis foråret 1998), stod parterne stejlt overfor hinanden forud for de afsluttende forhandlinger, der begyndte i weekenden.
Kommunerne afviste på forhånd skattestigninger og yderligere låntagning for at få økonomien til at hænge sammen. I stedet kræver de tilskud fra staten til at dække et hul på næste års budgetter, der svarer til en skattestigning på 0,7 pct.
Ifølge Ritzau var Finansminister Mogens Lykketoft forud for forhandlingerne ikke parat til at acceptere det krav.
- Morten Bonde Pedersen (+45) 33 96 96 51.
(c) Reuters Limited 1997.
