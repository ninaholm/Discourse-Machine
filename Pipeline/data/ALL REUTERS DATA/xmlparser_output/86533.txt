Fortsat pres på containerrater i Stillehav - blad.

KØBENHAVN, 12 august (Reuter) - Stigende overkapacitet og usikkerhed om de amerikanske regler for samarbejdet mellem linierederierne fortsætter med at lægge pres på containerraterne på trafikken på Stillehavet, der er verdens største containermarked. Det skriver tidsskriftet Containerisation International i august-udgaven.
Ifølge tidsskriftet faldt den gennemsnitlige indtjening per FEU (40 fods containerenheder) med 600-1.000 USD i 1996 og har ikke rettet sig i 1997, selvom fremgangen i samhandlen mellem Nordamerika og Asien gav en forventning om muligheder for ratestigninger. Samhandelen er steget med omkring fem pct., men samtidig er kapaciteten steget med over 10 pct., hedder det.
A. P. Møllers Maersk Line opererer sammen med partneren Sea-Land en lang række ruter på Stillehavet.
- Stig Ørskov Pedersen (+45) 33 96 96 59.
(c) Reuters Limited 1997.
