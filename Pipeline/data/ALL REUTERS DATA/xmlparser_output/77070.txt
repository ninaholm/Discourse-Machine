K&apos;S KRAV OM OFFENTLIG BALANCE ET BLÅLYS - FRP.

KØBENHAVN, 23 oktober (Reuter) - De konservatives krav om balance på de offentlige budgetter er et blålys. Det mener Fremskridtspartiets finanspolitiske ordfører Kim Behnke.
- Hvis et nyt universitet i København til 1,7 mia. kr. er de konservatives eneste betingelse for at indgå finanslovsforlig med regeringen, er partiet mere uansvarligt end vi troede. Deres krav om balance på de offentlige budgeter falder til jorden, hvis paritet er parat til at påføre staten endnu en mia.udgift, siger Kim Behnke.
Det er ligeledes uforståligt, at de konservative samtidig vil afsætte et trecifret mio.beløb til DSB, mener Kim Behnke.
- Ydermere har de konservatives krav om markante lettelser for boligejerne vist sig kun at være tom snak, slutter Kim Behnke. (/pbt).
(c) Reuters Limited 1996.
