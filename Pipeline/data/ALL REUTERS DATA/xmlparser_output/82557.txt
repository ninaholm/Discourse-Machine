Unibank udsteder obligations-lån på nom 200 mio.

KØBENHAVN, 11 april (Reuter) - Unibank udsteder et variabelt forrentet obligationslån med maksimumsrente på nominelt 200 mio. kr. Det oplyser banken fredag.
- Obligationerne har kvartårlig rentetermin, og de forrentes med tre måneders Cibor plus 0,45 pct. (I første rentetermin dog to måneders Cibor plus 0,45 pct.). Renten kan dog ikke overstige maksimumrente, som er stigende fra 4,45 pct. p.a. i første termin til 5,45 pct. p.a. i sidste termin, skriver Unibank i en meddelelse.
(c) Reuters Limited 1997.
