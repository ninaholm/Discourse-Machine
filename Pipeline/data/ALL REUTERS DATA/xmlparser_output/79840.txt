JØP VIL IKKE KOMMENTERE PHØNIX-MELDING - JØP.

KØBENHAVN, 5 februar (Reuter) - Juristernes og Økonomernes Pensionskasse (JØP), der ejer ca. 6,4 pct. af aktierne i Phønix Contractors, vil ikke kommentere den melding, bestyrelsen i Phønix kom med tirsdag aften.
- Vi har ingen kommentarer nu, siger JØPs investeringschef, Erik Vedfald, til Reuters Finans.
Phønix-bestyrelsen meddelte efter et møde i aftes, at den ikke vil anbefale købstilbuddet fra norske Rieber &amp; Søn til aktionærerne, med mindre den norske entreprenør-koncern forhøjer sit bud.
Rieber &amp; Søn har budt 650 kr. for den stemmetunge A-aktie i Phønix og 585 kr. for C-aktien. Til sammenligning har Marius Pedersen, der har givet det højeste bud, budt 710 kr. for A-aktien og 625 kr. for C-aktien. (/mbp).
(c) Reuters Limited 1997.
