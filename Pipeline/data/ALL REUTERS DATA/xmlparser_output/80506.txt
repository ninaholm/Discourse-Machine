Lidt lavere ordinært resultat i Morsø Spar i 97.

KØBENHAVN, 21 februar (Reuter) - Morsø Sparekasse, der ejer over 50 pct. af aktiekapitalen i den børsnoterede Morsø Bank, kom ud af 1996 med et ordinært resultat på 52 mio. kr. mod 52,3 mio. kr., fremgår det af årsregnskabet.
Årets resultat efter skat steg til gengæld til 38,5 mio. kr. mod 36.6 mio. kr.
- Udviklingen i Morsø Sparekasse har været tilfredsstillende og resultatet overstiger det budgetterede, skriver ledelsen i regnskabet.
Faldet i det ordinære resultat skyldes blandt andet en nedgang i indtægterne fra posten med kursreguleringer af værdipapirer, der er faldet til 5,8 mio. kr. fra 14,3 mio. kr. året før.
Netto rente-og gebyrindtægter er steget knap syv pct. til 78,6 mio. kr., mens udgifterne til personale og administration er steget knap to pct. til 38,7 mio. kr.
Sparekassen venter et resultat i 1997 på ca. 45 mio. kr.
- Ole Mikkelsen (+45) 33 96 96 54.
(c) Reuters Limited 1997.
