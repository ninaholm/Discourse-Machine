SAS tabte markedsandele i Skandinavien i 1996.

KØBENHAVN, 17 februar (Reuter) - SAS tabte markedsandele i Skandinavien i 1996 og mest markant i Danmark. Det gik dog svagt fremad på det norske indenrigsmarked. Det fremgår af SAS Gruppens årsregnskab, der blev fremlagt mandag.
- I 1996 blev konkurrencen intensiveret væsentligt på det skandinaviske marked. Otte nye konkurrenter startede flyvning på eller til SAS&apos; hjemmemarked. Den øgede konkurrence medførte et ikke ubetydeligt pres på priserne, og SAS&apos; enhedsindtægt stagnerede, valutarenset for første gang i tre år, skriver SAS.
I Sverige stagnerede det indenlandske marked, og SAS måtte samtidig se sin markedsandel falde til ca. 63 pct. mod 64 pct. Markedsandelen i Danmark blev i 1996 reduceret til 51,4 pct. mod 57,3 pct. året før. I Norge gik det derimod bedre med en forøgelse af markedsandelen til 41,3 pct. mod 40,4 pct., oplyser SAS.
SAS fik sidste år et overskud på 1.815 mio. SEK mod 2.632 mio. SEK i 1995.
(c) Reuters Limited 1997.
