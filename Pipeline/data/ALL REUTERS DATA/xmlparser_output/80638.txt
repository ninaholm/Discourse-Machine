NATWEST FASTHOLDER KØBSANBEFALING PÅ SAS-AKTIE.

KØBENHAVN, 25 februar (Reuter) - Det britiske børsmæglerselskab NatWest Securities fastholder sin anbefaling på SAS&apos; aktie trods et større fald i indtjeningen i det netop aflagte 1996-regnskab.
- Nye konkurrenter vil tvinge indtjeningen lavere, men SAS vil kompensere med en højere kabinefaktor og med lavere omkostninger. Aktierne, som handles 35 pct. under sektorens gennemsnit, inddiskonterer et yderligere fald i indtjeningen, hvilket ikke er sandsynligt. Vi gentager vores købsanbefaling, skriver NatWest i sin dagsrapport tirsdag.
(c) Reuters Limited 1997.
