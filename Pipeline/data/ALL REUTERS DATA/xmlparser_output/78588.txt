NYRUP PRÆSENTERER NY REGERING I FORMIDDAG - RB.

KØBENHAVN, 30 december (Reuter) - Når statsminister Poul Nyrup Rasmussen (S) mandag formiddag præsenterer sin nye regering, er der taget vidtgående hensyn til regeringspartneren, Det radikale Venstre, er morgenbladene enige om, skriver Ritzaus Bureau.
Alt tyder også på, at den regering som statsministeren kort efter kl. 10 præsenterer for dronning Margrethe, vil få 20 medlemmer - og at den hidtidige landbrugs-og fiskeriminister Henrik Dam Kristensen (S) bliver chef for et nyt )super( Fødevareministerium (en hybrid mellem Landbrugs-og Fiskeriministeriet og Levnedsmiddelstyrelsen), konstaterere nyhedsbureauet.
Ifølge Ritzau er morgenbladene er også enige om, at justitsminister Bjørn Westh (S) udskiftes, men bladene er uenige om, hvilken plads han derefter skal have.
Det er uvist hvem der skal udpeges som ny erhvervsminister i stedet for CD&apos;s leder, Mimi Jakobsen. Flere kilder nævner skatteminister Carsten Koch (S) som en mulighed, andre mener, at Carsten Koch bliver på sin post, fordi det vil værer uklogt at skifte skatteminister i et valgår.
(c) Reuters Limited 1996.
