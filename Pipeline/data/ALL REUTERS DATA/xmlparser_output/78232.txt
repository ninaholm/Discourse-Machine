NY KARTEGARNSLINIE SKYLD I LAVERE RESULTAT - EGE.

KØBENHAVN, 12 december (Reuter) - Problemer med indkøringen af en ny kartegarnslinie i datterselskabet Wittrup A/S er hovedårsagen til, at Egetæpper i de første seks måneder af regnskabsåret 1996/97 fik et fald i resultatet efter skat på 11 pct. til 24,5 mio. kr. Det fremgår torsdag af selskabets halvårsregnskab for 1996/97.
- Tilbagegangen skyldes især ekstra omkostninger og manglende produktion hos Wittrup A/S i forbindelse med investering i ny kartegarnslinie, skriver ledelsen i regnskabet.
Omsætningen i tæppekoncernen voksende med to pct. til 319,1 mio. kr. mod 311,4 mio. kr. i samme periode året før.
For hele regnskabsåret 1996/97 forventer Egetæpper et lidt lavere resultat end i 1995/96.
Egetæpper fik i regnskabsåret 1995/96 et resultat før skat på 89 mio. kr. (/jnu).
(c) Reuters Limited 1996.
