Tele DK afviser MM-påstande om vildledning - dir.

KØBENHAVN, 28 april (Reuter) - Det er ikke Tele Danmark, der vildleder, men derimod Ugebrevet Mandag Morgen (MM). Det siger underdirektør Tom Togsverd fra Tele Danmark i en kommentar til Mandag Morgens påstande om, at Tele Danmark vildleder om de økonomiske konsekvenser af den kommende telelov.
- Artiklen er meget vildledende. Vi har vurderet lovudkastet grundigt, og de priser (for konkurrenters brug af Tele Danmarks ledningsnet, red.), vi bliver presset ned på på kort sigt, vil udgøre en slags loft for prisdannelsen. Det er det, vi har gjort opmærksom på, siger Tom Togsverd til Reuters Finans.
(c) Reuters Limited 1997.
