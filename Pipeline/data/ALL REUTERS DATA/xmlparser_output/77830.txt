CARLSBERG ØNSKER MÅSKE NORDISK COLA-AFTALE.

KØBENHAVN, 25 november (Reuter) - Carlsberg-gruppen forhandler stadivæk med Coca-Cola om licensproduktion i Norden, og ifølge Walther Poulsen fra Carlsberg, så er det måske ikke kun Norge og Sverige det drejer sig om.
- Om det drejer sig om andre lande i Norden kan jeg ikke udelukke, men det kan jeg ikke komme nærmere ind på pånuværende tidspunkt. I øjeblikket er det først og fremmest de meget nære markeder, såsom Sverige, det drejer sig om, siger Walther Poulsen til Reuters Finans mandag.
Ifølge Walther Poulsen, så ønsker Coca-Cola at samle deres aktiviteter hos 10-12 større distributører i hele verden, som så får coca-licensen i et større område.
- Det er muligt, at vi kan komme i betragtning her - det kan jeg ikke udelukke, fortsætter han.
Carlsberg distribuerer i forvejen Coca-Cola i Danmark gennem det 100 pct. ejede datterselskab Dadeko. (/jnu).
(c) Reuters Limited 1996.
