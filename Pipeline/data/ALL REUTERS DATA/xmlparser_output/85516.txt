17 pct højere halvårs-res i Frøs Herreds Spar.

KØBENHAVN, 8 juli (Reuter) - Som det første pengeinstitut offentliggjorde Frøs Herreds Sparekasse i Sønderjylland tirsdag sit halvårsregnskab, og det viste et stigning i det ordinære resultat på godt 17 pct. til 7,1 mio. kr. fra 6,0 mio. kr. i den tilsvarende periode sidste år.
Det er først og fremmest større aktivitet og færre tab og hensættelser, der har øget resultatet. Sparekassen har således oplevet en vækst i balancen på hele 20 pct., og balancen har dermed rundet en mia. kr.
- 2.676 nye kunder har fundet vej til Frøs Herreds Sparekasse de seneste 12 måneder. Vi tager det som udtryk for, at kunderne værdsætter den personlige betjening og rådgivning, som vi - som et lokalt pengeinstitut - har bedre mulighed for at give kunderne, siger direktør Kurt Jensen fra sparekassen.
Nettorenteindtægterne steg til 24,0 mio. kr., men sparekassen har i lighed med første halvår sidste år minus på posten med kursreguleringer af værdipapirer. Beløbet er begrænset til 34.000 kr. mod 162.000 kr. i den tilsvarende periode sidste år.
Tab og hensættelser er derimod faldet markant til 177.000 kr. fra 1,1 mio. kr.
- Ole Mikkelsen (+45) 33 96 96 54.
(c) Reuters Limited 1997.
