Engrospriser ses 1,2 pct op år/år i marts.

KØBENHAVN, 28 april (Reuter) - Engrospriserne ventes i marts at være steget 1,2 pct. på årsbasis. Det vurderer et Reuters-panel bestående af fem økonomer før offentliggørelse af engros-og råvareprisindekset for marts i dag, mandag. I forhold til februar ventes priserne at være steget 0,1 pct.
Dermed er der også for engrospriserne lagt op til et fald i den årlige stigningstakt, ligesom det var tilfældet med forbrugerpriserne, der blev offentliggjort onsdag i sidste uge. Engrosprisindekset steg i februar med 1,4 pct. på årsbasis.
Det er specielt de faldende oliepriser, der trækker ned i såvel engros-som råvareprisindekset.
- Olieprisfaldet på omkring 20 pct. i februar og marts ventes at slå igennem på råvarepriserne i marts, hvilket vil dæmpe stigningen i engrosprisindekset, siger en økonom.
Økonomerne venter et fald i råvarepriserne på 0,4 pct. fra februar. Det giver en årlig stigning i råvarepriserne på 5,3 pct.
- Stig Ørskov Pedersen (+45) 33 96 96 59.
(c) Reuters Limited 1997.
