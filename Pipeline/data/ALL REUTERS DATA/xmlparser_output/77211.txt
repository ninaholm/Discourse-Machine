STILLE DAG VENTER PÅ AKTIEMARKED UDEN KØBERE.

KØBENHAVN, 31 oktober (Reuter) - Det danske aktiemarked fattes købere, og derfor ventes der lav aktivitet med marginale udsving i KFX-indekset i torsdagens marked, vurderer en aktiehandler.
- Det bliver nok en gang fedten rundt igen i dag, fordi der ikke er nogle købere, siger dealeren, der venter, at KFX-indekset vil slutte med et plus eller minus på et kvart point.
Indekset lukkede onsdag med et minus på 0,15 point i 125,78, mens futuren på KFX med udløb i november steg 0,15 point til 126,25.
(c) Reuters Limited 1996.
