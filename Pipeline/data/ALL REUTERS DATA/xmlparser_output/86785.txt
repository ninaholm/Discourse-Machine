Radiometer hensætter 128 mio kr på valuta.

KØBENHAVN, 18 august (Reuter) - På grund af store kursstigninger for den amerikanske dollar har Radiometer valgt at omlægge hele sin portefølje af terminskontrakter. Det medfører ekstraordinære hensættelser på 128 mio. kr. i det årsregnskab, Radiometer offentliggjorde mandag.
Samtidig hensætter medico-koncernen 9,5 mio. kr. i forbindelse med opsplitningen af Radiometer i to dele.
Radiometer&apos;s nettoresultat påvirkes negativt af ekstraordinære poster for i alt 106,6 mio. kr., da der indtægtsføres skat af de ekstraordinære poster på 39,3 mio. kr. Dertil kommer ekstraordinære indtægter på 0,7 mio. kr.
(c) Reuters Limited 1997.
