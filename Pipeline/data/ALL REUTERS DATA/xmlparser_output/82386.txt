Indsnævring af rentespændet i sigte - Salomon.

KØBENHAVN, 7 april (Reuter) - Det 10-årige rentespænd mellem de toneangivende danske og tyske obligationer kan indsnævres yderligere fra det nuværende niveau. Det mener analytikere fra investeringsbanken Salomon Brothers. I modsætning andre analytikere, mener banken nemlig ikke, at den danske inflation løber løbsk.
- Selvom den danske økonomiske vækst vil fortsætte med at løbe fra den tyske i år, indikerer nøgletal, at den danske inflation vil stabilisere sig under 2,5 pct., hedder det i en kommentar fra Salomon Brothers.
Den forskellige udvikling i væksten i de to lande vil formentlig fordufte i 1998, når den tyske finanspolitik ændrer sig til neutral fra sin nuværende tilbageholdende position, mens den danske politik fortsat vil være neutral, mener Salomon Brothers.
- Derfor ser det kommende renteniveau på baggrund af de nuværende rentekurver ud til at være for pessimistisk, fordi det indebærer, at det dansk-tyske tre-måneders spænd vil blive udvidet fremfor indsnævret, som vi tror, hedder det i kommentaren.
- Ole Mikkelsen (+45) 33 96 96 54.
(c) Reuters Limited 1997.
