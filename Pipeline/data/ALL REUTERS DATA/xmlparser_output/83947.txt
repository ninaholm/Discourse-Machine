Uenighed om hvem der køber op i Amagerbanken.

KØBENHAVN, 22 maj (Reuter) - Handlere i forskellige finanshuse er uenige om, hvorfor Amagerbanken torsdag har været handlet helt oppe i 335 kr. med en stigning på 6,35 pct. med 22.862 aktier handlet, og på blot 10 dage er steget med 16 pct.
- Jeg tror, at det, som det før har været nævnt i markedet, er Svenska Handelsbanken eller S-E-Banken, som er ude på opkøbstur, siger en handler til Reuters Finans.
En anden handler mener det er helt hen i vejret at mene, at en stor svensk bank kan have nogen gavn af en lille bank som Amagerbanken.
- Hvis S-E-Banken eller Svenska Handelsbanken skulle opkøbe en dansk bank, så ville det være langt mere naturligt at gå efter en landsdækkende bank som Sydbank. En stor svensk bank har ikke noget at bruge Amagerbanken til med dens begrænsede netværk, siger den anden handler.
Det tætteste man kommer på, hvem der handler i Amagerbanken er, at BG Bank ifølge den ene handler hele tiden torsdag er i markedet som køber.
- Carl Johan Corneliussen (+45) 33 96 96 57.
(c) Reuters Limited 1997.
