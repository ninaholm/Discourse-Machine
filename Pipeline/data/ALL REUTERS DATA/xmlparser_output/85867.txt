Salomon ubegejstret for europæiske olieaktier.

KØBENHAVN, 18 juli (Reuter) - Den amerikanske investeringsbank, Salomon Brothers, er ikke begejstret for europæiske olieaktier i øjeblikket. Det fremgår af den seneste udgave af Oil Values Update, dateret 10. juli.
Fem ud af de 15 europæiske olieaktier, Salomon Brothers følger, har en Underperform anbefaling, mens syv har en Hold-anbefaling. Kun tre får en købsanbefaling.
Blandt de aktier, der får Underperform-anbefaling er blandt andet britiske Lasmo, der sammen med A. P. Møllers Mærsk Olie &amp; Gas deltager i en koncession i Algeriet. Også norske Saga Petroleum får en Underperform-anbefaling.
Salomon Brothers vurderer, at Iraks tilbagekomst vil give et negativt pres på oliepriserne i de kommede uger.
- Stig Ørskov Pedersen (+45) 33 96 96 59.
(c) Reuters Limited 1997.
