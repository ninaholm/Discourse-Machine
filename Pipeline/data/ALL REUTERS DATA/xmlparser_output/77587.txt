REGERINGENS PENSIONSPOLITIK ER UTROVÆRDIG - PFA.

KØBENHAVN, 18 november (Reuter) - Pensionsselskabet PFA langer skarpt ud efter regeringen, og kalder regeringens pensionspolitik for direkte utroværdig, fremgår det af en artikel i det seneste nummer af PFA Nyt, som selskabet udgiver.
- Så sent som i november sidste år forsikrede økonominister Marianne Jelved og skatteminister Carsten Koch de danske pensionsopsparere om, at regeringen ikke ville stramme afgiftsskruen på privat pensionsopsparing yderligere. Nu - mindre end et år efter - fremstår regeringens garantier helt værdiløse og som uanstædige løftebrud, hedder det i PFA Nyt.
Pensionsselskabet henviser til, at regeringen overvejer at skærpe realrenteafgiften og forhøje bruttoskatten, som det kom frem efter forhandlinger med de konservative om næste års finanslov.
- Regeringens overvejelser er udtryk for helt uanstændige løftebrud. På ny har politikerne skabt stor usikkerhed blandt de danske pensionsopsparer, hedder det i kritikken. (/olm).
(c) Reuters Limited 1996.
