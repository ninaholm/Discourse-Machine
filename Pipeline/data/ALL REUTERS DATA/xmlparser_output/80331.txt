FESTEN FORTSÆTTER IKKE FOR AKTIERNE - AMTSSPAR FYN.

KØBENHAVN, 18 februar (Reuter) - Økonomerne i Amtsspar Fyn advarer nu kunder mod at tro, at festen på aktiemarkedet vil fortsætte, men understeger, at der ikke er udsigt til noget sammenbrud på aktiemarkederne.
- Stigningerne på aktiemarkedet kan næppe fortsætte ret meget længere, omend stemningen fortsat er god. Der er rigelig likviditet, ligesom alternativrenten på obligationer er lav. Disse forhold bevirker, at man ikke behøver at frygte noget sammenbrud på aktiemarkederne, som man så i 1987, skriver Amtssparkassen Fyn i den månedlige publikation Impuls.
- Jørn Nurkka (+45) 33 96 96 55.
(c) Reuters Limited 1997.
