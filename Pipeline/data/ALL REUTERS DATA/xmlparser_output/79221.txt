BANKFORHOLD AFVENTER DOMS PRÆMISSER - SATAIR.

KØBENHAVN, 21 januar (Reuter) - Satair vil, når Højesterets præmisser i selskabstømmersagen mod selskabet er blevet vurderet, afklare forholdet til sine daværende rådgivere og købers bankforbindelse. Det fremgår af en pressemeddelelse tirsdag.
- Forholdet til Satair&apos;s daværende rådgivere og købers bankforbindelse vil blive afklaret, når Højesterets præmisser er blevet vurderet, skriver Satair.
Højesteret stadfæstede tirsdag Østre Landsrets dom i Satair-sagen. Satair tager dommen til efterretning og har allerede efter landsrettens dom betalt det idømte beløb på 13 mio. kr. Det svarer til det beløb, som selskabet tjente i 1992 ved at sælge et datterselskab til selskabstømmeren Preben Restrup. Samtidig skal Satair betale 1,2 mio. kr. i sagsomkostninger.
Anklagemyndigheden har 1.600 lignende selskabstømmersager klar, der bare har afventet Højesterets afgørelse i Satair-sagen. Her er flere banker involveret.
Satair glæder sig over, at sagen er afsluttet, og fortsætter arbejdet med at udvikle virksomheden med en global omsætning på ca. 500 mio. kr. Selskabet er i gang med at planlægge en børsnotering. (/slj).
(c) Reuters Limited 1997.
