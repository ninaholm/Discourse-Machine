Tyndt dansk aktiemarked i udsigt, kan falde.

KØBENHAVN, 28 april (Reuter) - Det danske aktiemarked ventes igen mandag at blive præget af en moderat aktivitet, som det var tilfældet i sidste uge, hvor den danske handel sluttede allerede torsdag på grund af Store Bededag. Udgangspunktet mandag morgen er et amerikansk Dow Jones aktieindeks, der er faldet 1,1 pct. torsdag og fredag i sidste uge, ligesom de amerikanske renter er steget. Samtidig er den amerikanske dollar dog styrket markant. USD ligger mandag morgen i 1,7340 DEM.
- Vi sluttede torsdag i en positiv stemning. Derfor kan vi falde lidt tilbage mandag, siger en handler.
KFX-indekset steg torsdag 0,6 pct. til 156,76. Stigningen blev blandt andet hjulpet på vej af et stigende amerikanske aktiemarked ved den amerikanske handelsstart torsdag. Siden da er det amerikanske marked faldet tilbage, hvilket næppe undgår at smitte negativt af på det danske marked mandag morgen.
Umiddelbart tiltrækker Den Danske Banks aktie sig opmærksomhed efter fire pensionskassers beslutning om at anlægge sag mod banken på baggrund af salget af Hafnia-aktier i 1992. Aktien sluttede torsdag 14 kr. højere i kurs 570.
- Aktien kan falde relativt mere end det øvrige marked mandag. Men det behøver ikke at være på baggrund af Hafina-sagen, snarere en modreaktion på grund af den store stignig torsdag, siger en handler.
Mandag byder på regnskaber fra Chr. Hansen Holding og Calkas, mens der tirsdag ventes regnskab fra Crisplant.
Derudover er generalforsamlinger i en lang række selskaber, heriblandt de tre KFX-selskaber Tele Danmark, ISS og SAS Danmark. I New York er Tele Danmark aktien siden torsdag steget syv kr. til kurs 337 (omregnet), mens Novo Nordisk er steget 10 kr. til kurs 670.
KFX-aktier:  Kurs  torsdag   kl. 15.30 +/- Novo-Nordisk ...........     660     -  5 Den Danske Bank ........     570     + 14 Tele Danmark ...........     330   0 Danisco ................     390     -  1 D/S 1912 ..........      209.000  + 3.500 D/S Svendborg .....      298.900  + 1.900 Sophus Berendsen ......      812     -  3 Unidanmark ............      331   0 Carlsberg .............      400     +  7 BG Bank ................     297     +  2.     KFX-aktier:  Kurs  torsdag   kl. 15.30 +/- FLS ...................      950     + 15 Københavns Lufthavne ...     650     +  5 Coloplast .............      475   0 ISS ...................      215     +  5 Superfos ...............     751     -  4 Jyske Bank .............     525     -  3 GN Store Nord ..........     670     +  5 Chr. Hansen ...........      800     -  5 Radiometer ............      380     +  4 SAS Danmark .............     74,50     0.
- Stig Ørskov Pedersen (+45) 33 96 96 59.
(c) Reuters Limited 1997.
