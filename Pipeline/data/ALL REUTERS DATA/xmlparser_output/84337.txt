Tele DK-aftale med slovakisk mobilpartner - Tele DK.

KØBENHAVN, 2 juni (Reuter) - Tele Danmark har indgået en samarbejdsaftale med det slovakiske mobilselskab, EuroTel Bratislava, oplyser informationschef i Tele Danmark Mobil, John Jørgensen, til Reuters Finans mandag.
Den såkaldte roaming-aftale betyder, at Tele Danmarks GSM-net nu også dækker Slovakiet, skriver Tele Danmark Mobil i en pressemeddelelse.
- Der er i forvejen dækning i Slovenien, Bulgarien, Tjekkiet, Polen, Kroatien, Ungarn, Estland, Letland og Litauen, fremgår det af pressemeddelelsen.
- Vores mål er at få aftaler med så mange selskaber som muligt i verden. Aftalerne følger internationale standarder, og indebærer, at de to net rent teknisk kobles sammen, siger John Jørgensen.
- Morten Bonde Pedersen (+45) 33 96 96 51.
(c) Reuters Limited 1997.
