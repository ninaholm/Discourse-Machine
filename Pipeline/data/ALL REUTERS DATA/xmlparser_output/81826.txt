Faldt i transportarbejdet i 4 kvt 1996 - DS.

KØBENHAVN, 20 marts (Reuter) - Korrigeret for sæsonvariation er transportarbejdet faldet 15 pct. fra tredje til fjerde kvartal 1996. Transportarbejdet, som er mål for transportaktiviteten, var i fjerde kvartal 1996 på 2,3 mia. ton-km. Det er syv pct. mindre end i samme kvartal året før. Der har især været tilbagegang for vognmandskørsel, oplyser Danmarks Statistik torsdag.
Den sæsonkorrigerede godsmængde er faldet med 11 pct. fra tredje kvartal til fjerde kvartal 1996.
Godsmængden i den indenlandske transport med danske lastbiler var fjerde kvartal 1996 på 46 mio. ton. Det er seks pct. mindre end året før. Faldet i godsmængden er især sket inden for vognmandskørsel.
Der har været mindre kørsel af grus, sand, cement og jord mv. samt af næringsmidler. For foder og gødningsstoffer har derimod været fremgang.
(c) Reuters Limited 1997.
