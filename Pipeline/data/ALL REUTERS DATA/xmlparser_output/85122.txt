DSI forventer res før skat i 97/98 på 20-21 mio.

KØBENHAVN, 25 juni (Reuter) - Dansk Staldindustri (DSI) forventer i regnskabsåret 1997/98 en fremgang i det ordinære resultat til ca. 20-21 mio. kr. Det fremgår af koncernens regnskab for 1996/97, der blev fremlagt onsdag.
- DSI forventer herefter en generel fortsat god indtjening for svineproducenterne, som i stor udstrækning omsættes til investeringer i staldmekanisering. Sammenholdt med en stor ordrebeholdning per 30. april 1997 er det forventede resultat før skat herefter på 20-21 mio. kr., skriver Dansk Staldindustri.
Ledelsen forventer et resultat efter skat i 1997/98 på ca. 13-14 mio. kr.
I 1996/97 fik koncernen et ordinært resultat før skat på 18,2 mio. kr. og et resultat efter skat på 17,2 mio. kr.
(c) Reuters Limited 1997.
