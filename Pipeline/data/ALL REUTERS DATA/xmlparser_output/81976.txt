Kalkværksgrund-bestyrelse vil afvikle aktiviteter.

KØBENHAVN, 21 marts (Reuter) - Bestyrelsen i Kalkværksgrundene besluttede fredag på et bestyrelsesmøde at foreslå selskabets aktionærer at ændre selskabets formål fra at være investering i faste ejendomme til gennem frasalg af selskabets faste ejendomme og andre aktiviteter og ved udlodning af selskabets overskud af likvide midler at afvikle selskabets aktiviteter.
Det skriver Kalkværksgrundene i sin regnskabsmeddelelse fredag.
- Baggrunden for dette forslag er, at det er bestyrelsens opfattelse, at ejendomsporteføljen har nået en kritisk størrelse for at kunne have en rationel drift, og at der således ikke er grundlag for at opnå tilstrækkelige stordriftsfordele. Ligeledes vurderer bestyrelsen, at der ikke kan forventes den fornødne interesse fra aktionærers eller andre investorers side at sikre det fremtidige kapitalgrundlag, som vil være nødvendigt for at udvikle og rationalisere koncernens drift, skriver selskabet.
- Morten Bonde Pedersen (+45) 33 96 96 51.
(c) Reuters Limited 1997.
