GN Store Nord Holding fastholder forventninger.

KØBENHAVN, 2 juli (Reuter) - GN Store Nord Holding fastholder forventningerne fra GN Store Nord&apos;s regnskab for 1996 til 1997 i sit eget årsregnskab for 1996/97.
- Om 1997 fremgår det, at det ordinære resultat forventes at blive noget bedre end i 1996, skriver GN Store Nord Holding i sin årsregnskabsmeddelelse.
Nettoresultatet for regnskabsåret 1996/97 blev et overskud på 39,4 mio. kr. mod 35,1 mio. kr. i 1995/96. Resultatet fremkommer efter, at GN Store Nord Holdings forholdsmæssige andel af resultatet i GN Store Nord for 1996 er indtægtsført.
Resultatet svarer til forventningerne fra selskabets halvårsrapport.
Bestyrelsen foreslår årets nettoresultat anvendt med 12 pct. eller 19 mio.kr. i udbytte til aktionærerne og 20,4 mio. kr. henlagt til andre reserver.
Børskursværdien af aktiebeholdningen i GN Store Nord, som holdingselskabet ejer knap 26 pct. af, er per 30. juni 1.152 mio. kr.
Egenkapitalen i GN Store Nord Holding er reduceret fra 527 mio. kr. primo perioden til 357 mio. kr. ultimo perioden grundet de store goodwill afskrivninger i GN Store Nord vedrørende virksomhedskøb i 1996.
- Carl Johan Corneliussen (+45) 33 96 96 58.
(c) Reuters Limited 1997.
