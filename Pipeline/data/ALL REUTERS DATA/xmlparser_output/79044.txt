BRANDTS KLÆDEFABRIK PÅ OBSLISTE EFTER KØBSTILBUD.

KØBENHAVN, 15 januar (Reuter) - Københavns Fondsbørs har overført investeringsselskabet Brandts Klædefabrik til observationslisten, fordi selskabet Danish Venture I/S har fremsat købstilbud til mindretalsaktionærerne i Brandts Klædefabrik, oplyser Fondsbørsen onsdag.
Danish Venture har allerede overtaget en kontrollerende aktiepost på i alt 82,3 pct.
- Danish Venture I/S har erhvervet aktierne fra Peter Kjær Time til en pris af 423,69 kr. pr. aktie a 1.000 kr., hedder det i købstilbuddet.
Det er køberens hensigt, at placere ansvarlig kapital i virksomheder med væsentlige vækst-og indtjeningsmuligheder, fremgår det.
- Samarbejdet med ledelsen i de virksomheder, der investeres i, vil bl.a. indebære en analyse og strukturering af overskudsgivende aktiviteter, revurdering af virksomhedens finansielle baggrund samt koordinering med andre samarbejdspartnere, der kan tilføre en synergieffekt for disse virksomheder, skriver selskabet i meddelelsen. Købstilbuddet løber frem til den 15. februar, fremgår det. (/olm).
(c) Reuters Limited 1997.
