Valuta - USD svækket fire øre siden sent fredag.

KØBENHAVN, 26 august (Reuter) - Den amerikanske dollar
starter mandag morgen omkring en pfennig lavere i forhold
til den tyske valuta.
I forhold til den danske krone har det medført en
svækkelse af dollaren på næsten fire øre siden fredag
eftermiddag. Dollaren er ca. en halv yen lavere mod den
japanske valuta.
På trods af dollarens store bevægelser vil det blive
en forholdsvis stille dag på valutamarkedet, mener
valutahandlere, der angiver helligdagslukning i City of
London som forklaring.
- Dollaren er bl.a. ramt af skuffelse over, at
valutaen ikke har kunne rejse sig efter torsdagens store
nedsættelse af den tyske reporente med 0,30 pct.point til
3,00 pct., siger dealere.
Det har givet ekstra nervøsitet for onsdagens
offentliggørelse af den såkaldte Tankan-rapport fra Bank
of Japan, vedrørende landets økonomiske tilstand.
- Tankan-rapporten kan måske resulterer i ændringer af
renterne, og selv om kun de færreste venter det, vil det
alligevel holde dollaren i et snævert range frem til
onsdag, mener dealere.
DEM/DKK  USD/DKK FRF/DKK USD/JPY USD/DEM
Mandag    11.05  3,8640   5,7090  1,1305  107,90  1,4770
Fredag    15.32  3,8630   5,7495  1,1315  108,50  1,4880
(/klp).
(c) Reuters Limited 1996.
