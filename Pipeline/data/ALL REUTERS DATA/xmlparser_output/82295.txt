Presserunde - Generelle nyheder fredag 4 april.

Reuters står ikke inde for avisartiklernes nøjagtighed 1) Udlændingestyrelsen har handlet klodset i sagen om tamilske flygtninge, mener indenrigsminister Birte Weiss (S), efter at styrelsen på blot tre dage klart ændrede konklusion i en rapport om sikkerheden på Sri Lanka. Weiss vil derfor have styrelsen til at ændre sin arbejdsgang. (Det Fri Aktuelt side 1, 8 og 9, Berlingske Tidende side 2, Politiken side 1, 6 og 7)
2) Den nye danske plan for at øge sikkerheden for Baltikum hilses velkommen af regionen. Officielle regeringstalsmænd bekræfter således, at planen vil betyde en forøgelse af balternes følelse af sikkerhed og tilhørsforhold til Vesteuropa. Baggrund er bl.a., at balterne inderst inde godt er klare over, at de ikke bliver budt velkomne i NATO foreløbigt. (Det Fri Aktuelt side 18)
3) Skatte-og Finansministrene er blevet enige om at afskedige 355 medarbejdere af den samlede stab på 6.000 mand i Told &amp; Skat, eftersom en ny budgetrapport viser, at gruppen er overflødig og ikke kan opkvalificeres. (Berlingske Erhverv side 2, Børsen side 14).
(c) Reuters Limited 1997.
