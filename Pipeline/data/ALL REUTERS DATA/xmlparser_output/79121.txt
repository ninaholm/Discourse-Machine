OK97 VIL GIVE 4-4,5 PCT LØNPLUS OVER 2 ÅR - TRÆ.

KØBENHAVN, 17 januar (Reuter) - Overenskomst-forhandlingerne inden for Forbundet Træ-Industri-Byg (TIB) vil resulterer i en lønstigning på 4-4,5 pct. over de næste to år. Det vurderer formanden for TIB, Arne Johansen, i årets første udgave af bladet Træ &amp; Byg.
- OK-97 vil resulterer i højere satser, svarende til inflationsudviklingen, højere pensionsindbetalinger og fuld løn under barsel. Samlet vil resultatet lande på 4-4,5 pct. over to år, og det bør alle kunne acceptere, siger Arne Johansen til Træ &amp; Byg.
Arne Johansen er overbevist om, at de igangværende overenskomstforhandlinger vil markere et historisk skifte, som vil være til gavn for såvel lønmodtagere som arbejdsgivere.
- Man bør spørge sig selv, om vi ikke i stedet for højere løn og højere produktivitet bør satse på øget livskvalitet, altså glæden ved at gå på arbejde. Tiden er inde til, at vi gør op med os selv, om vi bevistløst skal gå efter materielle værdier eller større livskvalitet, fortsætter han. (/jnu).
(c) Reuters Limited 1997.
