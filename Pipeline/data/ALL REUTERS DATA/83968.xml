<?xml version="1.0" encoding="UTF-8"?>

<newsitem date="1997-05-22" id="root" itemid="83968" xml:lang="da">
<title></title>
<headline> Bund i rentespænd omkring 55-60 bp - økonomer. </headline>
<byline></byline>
<dateline></dateline>
<text>
<p> KØBENHAVN, 22 maj (Reuter) - De seneste par ugers betydelige fald i det 10-årige dansk-tyske rentespænd ser ud til at fortsætte i den nærmeste fremtid. Men en renteforskel mellem statens 7 pct. 2007 og den toneangivende tyske statsobligation på 55-60 basispunkter mod nuværende 69 punkter er sandsynligvis bunden i denne omgang. Det er senioranalytiker i Unibank Markets Klaus Dalsgaard og økonom James McKay fra PaineWebber i London enige om. </p>
<p> - Jeg vil ikke udelukke, at spændet kan komme 10-15 basispunkter længere ned. Vi får i øjeblikket noget medvind fra den generelle konvergensproces, men jeg troede faktisk, at spændet var ved at bunde ud, siger Klaus Dalsgaard. </p>
<p> Baggrunden for at den eller så positive udvikling i det dansk-tyske rentespænd kan komme til en foreløbig ende, er dels usikkerhed op til det franske parlamentsvalg og dels uklarhed om Sveriges holdning til deltagelse i ØMU&apos;en. En negativ effekt i Sverige kan smitte af på det danske marked, mener Klaus Dalsgaard. </p>
<p> James McKay nævner en anden årsag til, at rentespændet næppe kommer lavere end 55-60 bp. </p>
<p> - For yderligere indsnævring af spændet kræves klare fremskridt i retningen af at ophæve den danske undtagelse fra deltagelse i ØMU&apos;en, siger han. Og efter hans opfattelse er det ikke noget, regeringen tør give sig i kast med i den nærmeste fremtid af frygt for endnu et nej fra den danske befolkning. </p>
<p> Derudover kræver yderligere indsnævring af renteforskellen, at finansloven for 1998 indeholder en reel finanspolitisk stramning og at begyndende træghed på arbejdsmarkedet afhjælpes. James McKay peger i den forbindelse specielt på omfanget af forskellige orlovsordninger, som han mener, må begrænses. </p>
<p> Begge økonomer er enige om, at Danmark på længere sigt kan få gavn af ØMU-forbeholdet. De forudser nemlig begge, at der kan opstå uro i tiden op til afgørelsen af, hvem der skal deltage i ØMU&apos;en. I den forbindelse vil det danske marked ikke blive udsat for tilbagesalg fra investorer på samme måde som de såkaldte høj-rente lande, der i den grad har nydt godt af den seneste tids optimisme omkring ØMU&apos;en fremtid. </p>
<p> - Danske obligationer vil være et rimelig sikkert køb med et godt afkast i relativ volatil periode, mener James McKay. </p>
<p> Men selvom de to økonomer er enige om, at det danske ØMU-forbehold kan vise sig at være en fordel, har de vidt forskellige opfattelser af, hvad det betyder for det 10-årige dansk-tyske rentespænd. </p>
<p> James McKay fra PaineWebber forudser, at rentespændet i slutningen af året vil være omkring 90 rentepunkter. </p>
<p> - I takt med at markedets opfattelse går i retning af rentestigninger, vil obligationsmarkedet komme under pres, og sammenholdt med ØMU-usikkerhed vil stemningen forværres mod slutningen af året, siger han, der dog ikke forventer at Tyskland hæver renten det næste års tid. </p>
<p> I Unibank Markets arbejder Klaus Dlsgaard derimod med et 1998-scenarie, hvor rentespændet indsnævres til 25-30 bp. Forudsætningen bag denne forventning er samme ØMU-uro som kollegaen i London nævner. </p>
<p> Herudover forudsætter Klaus Dalsgaard, at ØMU&apos;en bliver &quot;bred&quot;, altså med deltagelse af Spanien, Portugal og muligvis Italien. Det betyder ifølge Klaus Dalsgaard, at euroen som anker i møntunionen ikke får samme styrke som det nuværende økonomiske anker i Europa - D-marken. </p>
<p> - I det tilfælde kan man ikke udelukke, at Danmark faktisk vil klare sig forholdsvis bedre, og det dansk-tyske rentespænd så kan komme ned omkring 25-30 basispunkter, siger han. </p>
<p> - Per Bech Thomsen (+45) 33 96 96 56. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-05-22"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-05-22"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-05-22"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-05-22"></editdetail></code></codes>
<codes class="bip:topics:1.0">
<code code="E12">
<editdetail action="confirmed" attribution="Reuters BIP Coding Group" date="1997-05-22"></editdetail></code>
<code code="ECAT">
<editdetail action="confirmed" attribution="Reuters BIP Coding Group" date="1997-05-22"></editdetail></code>
<code code="M12">
<editdetail action="confirmed" attribution="Reuters BIP Coding Group" date="1997-05-22"></editdetail></code>
<code code="MCAT">
<editdetail action="confirmed" attribution="Reuters BIP Coding Group" date="1997-05-22"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-05-22"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>