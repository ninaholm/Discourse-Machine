<?xml version="1.0" encoding="UTF-8"?>

<newsitem date="1997-06-12" id="root" itemid="84697" xml:lang="da">
<title></title>
<headline> Dansk prisfald rammer Novos eksportindtjening - dir. </headline>
<byline></byline>
<dateline></dateline>
<text>
<p> KØBENHAVN, 12 juni (Reuter) - Novo Nordisks nedsættelse af prisen på insulin i hætteglas i Danmark med 20 pct. kan få mere vidtrækkende konsekvenser, da det kan føre lavere priser på flere større europæiske markeder med sig, vurderer den danske medicinalkoncern. </p>
<p> - Vi håber, at den afsmittende effekt bliver minimal, men det er klart, at der vil komme en negativ effekt på indtjeningen, siger Kjeld Birch, der er direktør i Novo Nordisks danske salgsselskab. </p>
<p> Novo Nordisk vurderer, at priserne på seks til otte europæiske markeder, herunder Sverige, Schweiz og Holland på sigt kan blive påvirket af det danske prisfald. Kjeld Birch vil ikke sætte eksakte tal på, hvor meget omsætningen og indtjeningen fra eksportmarkederne forventes at falde. </p>
<p> Baggrunden for prisfaldet i Danmark er de ændrede regler for offentlige tilskud til medicin, så det kun er det billigste af enslignende lægemidler, der får fuld støtte. </p>
<p> Myndighederne anser ikke Novo Nordisks insulin i hætteglas for unikt, og da Eli Lillys tilsvarende insulinprodukt er billigere, har Novo Nordisk tabt op til en tredjedel af markedet på få måneder. </p>
<p> Den danske medicinalkoncern har derfor stået over for valget mellem pest eller kolera - enten at acceptere en lavere markedsandel i Danmark, hvilket ikke har den ønskede signalværdi på eksportmarkederne, eller sænke priserne med konsekvenser for indtjeningen på visse eksportmarkeder. </p>
<p> - Vi har stået over for pest eller kolera, og vi har måttet afveje konsekvenserne for at minimere vores tab mest muligt. Vi vurderer dog, at når der er tale om dramatiske fald i markedsandelen, er vi være nødt til at reagere, siger Kjeld Birch. </p>
<p> De lavere priser skal stoppe skredet i den danske markedsandel og forhåbentlig genvinde det tabte, så verdens førende insulinproducent igen kan dokumentere et fast tag i hjemmemarkedet. </p>
<p> - Det er da helt klart, at konkurrencesituationen i Danmark, der er opstået på grund af nogle politikeres kortsigtede bestræbelser på at reducere omkostningerne i sundhedssektoren, gør det vanskeligere for os at fastholde vores globale førerposition, tilføjer Kjeld Birch. </p>
<p> Nedsættelsen af prisen for insulin på hætteglas vil udhule Novo Nordisks salg i Danmark med et par mio. kr. om året. Den beskedne effekt hænger sammen med de danske diabetes-patienters udbredte brug af pennesystemer, der indtil videre ikke er berørt af de nye tilskudsregler. </p>
<p> Situationen er imidlertid anderledes på eksportmarkederne, hvor salget af insulin i hætteglas udgør en langt større del af den samlede omsætning. </p>
<p> - Virkningerne vil blive mindre i fremtiden, da vi satser på at øge andelen af pennesystemer, siger Kjeld Birch. </p>
<p> Novo Nordisk har ikke fantasi til at forestille sig en situation, hvor også pennesystemerne vil blive lagt ind under de nye tilskudsregler. </p>
<p> - Vi mener ikke, at der er en risiko for, at det vil ske for de øvrige insulin-produkter, men vi har med lovgivning at gøre, siger Kjeld Birch. </p>
<p> Novo Nordisk ligger efter prisnedsættelsen på 20 pct. på linie med ærkerivalen, Eli Lillys pris. </p>
<p> - Søren Linding Jakobsen (+45) 33 96 96 53. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-06-12"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-06-12"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-06-12"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-06-12"></editdetail></code></codes>
<codes class="bip:topics:1.0">
<code code="LILYE">
<editdetail action="confirmed" attribution="Reuters BIP Coding Group" date="1997-06-12"></editdetail></code>
<code code="NOVO">
<editdetail action="confirmed" attribution="Reuters BIP Coding Group" date="1997-06-12"></editdetail></code>
<code code="I25">
<editdetail action="confirmed" attribution="Reuters BIP Coding Group" date="1997-06-12"></editdetail></code>
<code code="I257">
<editdetail action="confirmed" attribution="Reuters BIP Coding Group" date="1997-06-12"></editdetail></code>
<code code="C31">
<editdetail action="confirmed" attribution="Reuters BIP Coding Group" date="1997-06-12"></editdetail></code>
<code code="C312">
<editdetail action="confirmed" attribution="Reuters BIP Coding Group" date="1997-06-12"></editdetail></code>
<code code="C34">
<editdetail action="confirmed" attribution="Reuters BIP Coding Group" date="1997-06-12"></editdetail></code>
<code code="CCAT">
<editdetail action="confirmed" attribution="Reuters BIP Coding Group" date="1997-06-12"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-06-12"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>