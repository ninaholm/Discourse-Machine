<?xml version="1.0" encoding="UTF-8"?>

<newsitem date="1997-06-24" id="root" itemid="85081" xml:lang="da">
<title></title>
<headline> Presserunde - Generelle nyheder tirsdag 24 juni. </headline>
<byline></byline>
<dateline></dateline>
<text>
<p> Reuters står ikke inde for avisartiklernes nøjagtighed 1) Med selvros til lille Danmark som klassens miljøduks brugte statsminister Poul Nyrup Rasmussen (S) mandag sine tildelte syv minutter på FN&apos;s talerstol til at skælde og smælde over verdenssamfundet, der lover så meget men holder så lidt. &quot;Jeg går så tæt på sandheden, som menneskeligt muligt og diplomatisk acceptabelt,&quot; sagde statsministeren, inden han gik på talerstolen ved de Forenede Nationers store miljøkonference i New York. (JP side 3, Det Fri Aktuelt side 15, Information side 1, Berlingske Tidende side 13, Politiken side 2) </p>
<p> 2) Udenrigsminister Niels Helveg Petersen (R) har inviteret SF på besøg engang i løbet af næste uge til en gennemgang af den nye Amsterdam-traktat. Det oplyser SFs medordfører, Jørn Jespersen. SF har endnu ikke sagt ja eller nej til den reviderede traktat. (JP side 5) </p>
<p> 3) En lille isoleret nordisk ø kan intet udrette i verden. Det er i EU, det foregår, siger SF-næstformand Christine Antorini. SF vil stadig ikke melde ud, hvad partiets holdning er til den nye traktat, men hvis &quot;der reelt er sket små fremskridt, så synes jeg, vi skal sige ja,&quot;siger hun. (Det Fri Aktuelt side 1, 8 og 9) </p>
<p> 4) Skatteminister Carsten Koch (S) langer nu hårdt ud efter forhenværende skatteminister Anders Fogh Rasmussen (V). Venstres næstformand kaldes hovedansvarlig for den økonomiske kriminalitet, spekulation mod offentlige kasser og det omfattende skattesnyd, der skete i slutningen af 1980&apos;erne. Det skete i en redegørelse, som skatteministeren blev pålagt at udfærdige af Folketinget. (Jyllands-Posten Erhverv &amp; Økonomi side 4) </p>
<p> 5) Den konservative finansordfører Pia Christmas-Møller kalder skatteminister Carsten Kochs (S) fremstilling af genindførelsen af skattefrihed for aktieavancer efter tre års besiddelse for malplaceret. Reglen er blevet afskaffet af regeringen, der hævder, at den giver mulighed for spekulation, men nu vil K have den genindført. (Erhvervs-Bladet side 2) </p>
<p> 6) Der vil indgå en sænkning af lejeværdien for de dyreste boliger i regeringens kommende finanslovsforslag, der fremlægges i august. Det fastslår statsminister Poul Nyrup Rasmussen i et brev til Holger K. Nielsen, som advarer regeringen om, at det kan få alvorlige konsekvenser. &quot;Forslaget vil gøre det ekstremt vanskeligt at opnå en finanslovsaftale med os,&quot; siger SFs formand. (Politiken side 2) </p>
<p> 7) Politikernes måde at kommunikere med befolkningen på egner sig slet ikke til folkeafstemninger. Derfor er det dybt beklageligt, at regeringen har bebudet en ny folkeafstemning, før den overhovedet har undersøgt, om det kan lade sig gøre at mønstre det fem-sjettedeles flertal i Folketinget, der skal til for at vedtage Amsterdam-traktaten, mener professor ved Københavns Universitet, Hjalte Rasmussen. (Berlingske Tidende side 6) </p>
<p> (Presserunden er udarbejdet af Finansinformation). </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-06-24"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-06-24"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-06-24"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-06-24"></editdetail></code></codes>
<codes class="bip:topics:1.0">
<code code="ECAT">
<editdetail action="confirmed" attribution="Reuters BIP Coding Group" date="1997-06-24"></editdetail></code>
<code code="EEC">
<editdetail action="confirmed" attribution="Reuters BIP Coding Group" date="1997-06-24"></editdetail></code>
<code code="GCAT">
<editdetail action="confirmed" attribution="Reuters BIP Coding Group" date="1997-06-24"></editdetail></code>
<code code="GPOL">
<editdetail action="confirmed" attribution="Reuters BIP Coding Group" date="1997-06-24"></editdetail></code>
<code code="OCAT">
<editdetail action="confirmed" attribution="Reuters BIP Coding Group" date="1997-06-24"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-06-24"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>