<?xml version="1.0" encoding="UTF-8"?>

<newsitem date="1996-11-05" id="root" itemid="77302" xml:lang="da">
<title></title>
<headline> CRISPLANTS SALG VIL OGSÅ FALDE I 96/97 - ADM DIR. </headline>
<byline></byline>
<dateline></dateline>
<text>
<p> KØBENHAVN, 5 november (Reuter) - Neddroslingen af aktiviteterne i LPG-divisionen i Crisplant Industries er den primære årsag til, at selskabet forventer, at omsætningen også i 1996/97 vil falde. Det sagde adm. direktør Jesper Krogh til Reuters Finans mandag. </p>
<p> - Faldet vil ikke blive markant, men de færre LPG-aktiviteter vil give en lavere omsætning, sagde Jesper Krogh. </p>
<p> Crisplant Industries fremlagde mandag eftermiddag et skuffende årsresultat for 1995/96, der viste et underskud på 113 mio. kr. fra en omsætning på 874 mio. kr. I det forrige regnskabsår var resultatet og omsætningen hhv. plus 164 mio. kr. og 1.166 mio. kr. </p>
<p> Det meget utilfredsstillende resultat skyldes primært svigtende ordrer i ATS-divisionen, der står for ca. tre fjerdedele af omsætningen, samt stigende omkostninger, bl.a. i LPG-divisionen, der tegner sig for den resterende del af omsætningen. </p>
<p> - Det skal der gøres noget ved øjeblikkeligt. Reduktionen i medarbejderstaben tidligere på året, og tilpasningerne i løbet af sommeren samt de nye tiltag for at skære i omkostningerne vil betyde et fald i de faste omkostninger i størrelsesordenen et stort to-cifret million-beløb, sagde Jesper Krogh. </p>
<p> Der vil blive tale om en betragtelig reduktion af medarbejderstaben, der ved udgangen af august udgjorde 850 ansatte. Jesper Krogh ville på en telekonference mandag ikke sætte tal på afskedigelserne, da det endnu ikke er besluttet. </p>
<p> Til Jyllands-Posten tirsdag siger Crisplant-direktøren imidlertid, at staben skal reduceres til 650. </p>
<p> I regnskabsmeddelelsen mandag holdt bestyrelsen sig til at kun at forudse udviklingen i første halvår 1996/97. På baggrund af en positiv udvikling i ordreindgangen efter regnskabsårets afslutning forventer bestyrelsen et positivt og tilfredsstillende resultat. </p>
<p> For hele året holdt Jesper Krogh sig til i forsigtige vendinger at have gode forventninger til helårsresultatet. Ifølge Jyllands-Posten tirsdag lover Jesper Krogh overskud for helåret. </p>
<p> Han pointerede dog, at afskedigelser af medarbejdere, der har været i koncernen gennem længere tid kræver store fratrædelsesgodtgørelser. </p>
<p> Jesper Krogh udtrykte imidlertid optimisme for det indeværende år, og udtrykker forhåbninger om flere ordrer fra især det amerikanske postvæsen. </p>
<p> Det lovede udbytte for 1995/96 på fire kr. pr. aktie blev sløjfet, men Jesper Krogh lover på baggrund af sine gode forventninger til helårsresultatet, at aktionærerne vil få udbytte på fire kr. pr. aktie i 1996/97. </p>
<p> Crisplant-aktien står til kursfald, når tirsdagens aktiemarked åbner kl. 9.00. Aktien handledes ved lukning mandag og før regnskabsmeddelelsen til kurs 408. En aktieanalytiker forventer et fald fra morgenstunden tirsdag på omkring 10 pct., hvormed aktien kan falde til den oprindelige udbudskurs på 350 ved børsdebuten for ca. et år siden. (/slj). </p>
<p> (c) Reuters Limited 1996. </p></text>
<copyright>(c) 1996 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1996-11-05"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1996-11-05"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1996-11-05"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1996-11-05"></editdetail></code></codes>
<codes class="bip:topics:1.0">
<code code="CRIDEN">
<editdetail action="confirmed" attribution="Reuters BIP Coding Group" date="1996-11-05"></editdetail></code>
<code code="INDKSW">
<editdetail action="confirmed" attribution="Reuters BIP Coding Group" date="1996-11-05"></editdetail></code>
<code code="SKFRVV">
<editdetail action="confirmed" attribution="Reuters BIP Coding Group" date="1996-11-05"></editdetail></code>
<code code="I81502">
<editdetail action="confirmed" attribution="Reuters BIP Coding Group" date="1996-11-05"></editdetail></code>
<code code="IINV">
<editdetail action="confirmed" attribution="Reuters BIP Coding Group" date="1996-11-05"></editdetail></code>
<code code="C15">
<editdetail action="confirmed" attribution="Reuters BIP Coding Group" date="1996-11-05"></editdetail></code>
<code code="C152">
<editdetail action="confirmed" attribution="Reuters BIP Coding Group" date="1996-11-05"></editdetail></code>
<code code="CCAT">
<editdetail action="confirmed" attribution="Reuters BIP Coding Group" date="1996-11-05"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1996-11-05"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>