<?xml version="1.0" encoding="UTF-8"?>

<newsitem date="1997-08-19" id="root" itemid="86913" xml:lang="da">
<title></title>
<headline> EU-folkeafstemning fastlægges snart - Gjellerup. </headline>
<byline></byline>
<dateline></dateline>
<text>
<p> KØBENHAVN, 19 august (Reuter) - Datoen for EU-folkeafstemningen til foråret fastsættes i løbet af efteråret, uanset om grundlovssagen i Højesteret afgøres med endelig dom i 1997, eller måske først til foråret. Det siger Socialdemokratiets gruppeformand Pia Gjellerup tirsdag til Reuters Finans. </p>
<p> - Regeringen vil snart komme med sit første bud på, hvornår danskerne skal til EU-folkeafstemning. Der skal også holdes møder mellem regeringen og Folketingets partier, hvor man hører andre partiers forslag. Derpå forventer jeg, altså her til efteråret, at selve beslutningen tages om, hvornår folkeafstemningen skal holdes, selvom retssagen jo på det tidspunkt langt fra er færdig, siger gruppeformanden. </p>
<p> Pia Gjellerup tilføjer, at befolkningen har krav på at kende datoen i år, fordi de mange debattører skal have god tid til at tilrettelægge deres kampagne, sådan at alle får lejlighed til at sætte sig ind i Amsterdam-traktaten, og derpå tid til debatten. </p>
<p> Men gruppeformanden understreger, at Folketinget har mulighed for at ændre på datoen senere, hvis der i forbindelse med retssagen skulle opstå noget, der taler for et andet afstemningstidspunkt. </p>
<p> - Skulle der dukke noget op, og det tror jeg ikke på at der vil, kan Folketinget på et hvilket som helst tidspunkt drøfte, om noget giver anledning til at datoen ændres. Det kan ske naturligt i forbindelse behandlingen af selve lovforslaget om Danmarks ratifikation af Amsterdam-traktaten, siger hun. </p>
<p> - Vi kan ikke have, at datoen for folkeafstemningen svæver i det uvisse helt til foråret. Alle parter har krav på at kende dagen i god tid. Derfor skal vi fastsætte datoen her i efteråret, tilføjer gruppeformanden. </p>
<p> - Erik Matzen (+45) 33 96 96 51. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-08-19"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-08-19"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-08-19"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-08-19"></editdetail></code></codes>
<codes class="bip:topics:1.0">
<code code="EEC">
<editdetail action="confirmed" attribution="Reuters BIP Coding Group" date="1997-08-19"></editdetail></code>
<code code="GCAT">
<editdetail action="confirmed" attribution="Reuters BIP Coding Group" date="1997-08-19"></editdetail></code>
<code code="GPOL">
<editdetail action="confirmed" attribution="Reuters BIP Coding Group" date="1997-08-19"></editdetail></code>
<code code="OCAT">
<editdetail action="confirmed" attribution="Reuters BIP Coding Group" date="1997-08-19"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-08-19"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>