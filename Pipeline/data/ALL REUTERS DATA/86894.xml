<?xml version="1.0" encoding="UTF-8"?>

<newsitem date="1997-08-19" id="root" itemid="86894" xml:lang="da">
<title></title>
<headline> INTERVIEW - Radiometer tabte markedsandele i 96/97. </headline>
<byline></byline>
<dateline></dateline>
<text>
<p> KØBENHAVN, 19 august (Reuter) - Radiometer har ikke villet medvirke fuldt ud i den intensive priskonkurrence på markedet for blodgasinstrumenter. Resultatet har været, at selskabet har tabt markedsandele, siger adm. direktør og storaktionær, Johan Schrøder, i et interview med Reuters Finans. </p>
<p> - I den massive priskonkurrence har vi valgt at forsvare vores prisniveauer og i stedet give afkald på noget markedsandel, siger Johan Schrøder. </p>
<p> Han vil ikke sætte tal på, hvor meget Radiometer har tabt i det forgangne regnskabsår, men i 1995/96 udgjorde markedsandelen ca. 35 pct. </p>
<p> Radiometer fremlagde sent mandag sit årsregnskab for 1996/97, der viste et ordinært overskud før skat 279 mio. kr. mod 316 mio. kr. i det foregående år. </p>
<p> Radiometer har ikke villet bidrage til den skærpede priskonkurrence med at byde under konkurrenternes priser. Johan Schrøder forventer, at den hårde priskonkurrence ophører, når de øvrige producenter, der hovedsageligt er amerikanske, mærker effekten af den stigende dollar. </p>
<p> - Nu vil det gøre betydeligt mere ondt på dem, hvis deres europæiske datterselskaber underbyder os. Nu mangler de pludselig 20 pct. i bruttoavance, siger Johan Schrøder. </p>
<p> Radiometer anser selv dollarstyrkelsen som en &quot;kolossal&quot; forbedring af selskabets konkurrenceevne. Det er også tiltrængt, da Radiometer står foran placeringen af den største enkeltordre af blodgasinstrumenter på det amerikanske marked. </p>
<p> Indkøbsfællesskabet Premier, der står for indkøb til en tredjedel af USA&apos;s hospitaler, vil inden udgangen af august annoncere vinderen eller vinderne af den store ordre, der kommer til at løbe over tre år. </p>
<p> Styrkelsen af dollaren har her været en klar fordel for Radiometer, der har de fleste af sine omkostninger i danske kroner. Johan Schrøder sætter sandsynligheden for, at Radiometer får del i ordren til et sted i den øvre ende af intervallet 50-75 pct. </p>
<p> Den nuværende generation af blodgasinstrumenter fra Radiometer er snart på vej ind i sit niende år, selv om Johan Schrøder tidligere har sagt, at der vil blive lanceret en ny generation hvert syvende år. Det har gjort det sværere for Radiometer at opretholde sine priser i lyset af nye produkter fra konkurrenterne. </p>
<p> - Jo nærmere vi kommer mod enden af en produktgeneration, jo nemmere vil det være for kunderne at presse os på priserne, siger Johan Schrøder. </p>
<p> Men han er fortrøstningsfuld: </p>
<p> - Vi har et princip om, at vi ikke udtaler os om kommende produkter. Men der er ikke mange trut tilbage i trompeten fra den nuværende produktgeneration. Næste generation er på vej, og de vil komme, siger Johan Schrøder. </p>
<p> Efter en forskydning i produktmixet til billigere produkter, der blev lanceret for to et halvt år siden, er tendensen allerede vendt - inden lanceringen af den nye generation blodgasinstrumenter. </p>
<p> Det skyldes ifølge Johan Schrøder, at de billige produkter er indkørt, og at forbedringer af de nuværende produkter med blandt andet måling af blodsukker (glucose) og mælkesyre (lactat) har givet basis for højere priser. Bruttoavancen for hele Radiometer har de sidste tre regnskabsår holdt sig mellem 67 og 68 pct. </p>
<p> Radiometers førstemand medgiver, at sådanne nøgletal mod afslutningen af en produktgeneration indenfor den medicotekniske forretning gør udsigterne for priser og indtjening lyse. </p>
<p> - Søren Linding Jakobsen (+45) 33 96 96 53. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-08-19"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-08-19"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-08-19"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-08-19"></editdetail></code></codes>
<codes class="bip:topics:1.0">
<code code="RADMTR">
<editdetail action="confirmed" attribution="Reuters BIP Coding Group" date="1997-08-19"></editdetail></code>
<code code="I32">
<editdetail action="confirmed" attribution="Reuters BIP Coding Group" date="1997-08-19"></editdetail></code>
<code code="I3302">
<editdetail action="confirmed" attribution="Reuters BIP Coding Group" date="1997-08-19"></editdetail></code>
<code code="I3442">
<editdetail action="confirmed" attribution="Reuters BIP Coding Group" date="1997-08-19"></editdetail></code>
<code code="I7902">
<editdetail action="confirmed" attribution="Reuters BIP Coding Group" date="1997-08-19"></editdetail></code>
<code code="C15">
<editdetail action="confirmed" attribution="Reuters BIP Coding Group" date="1997-08-19"></editdetail></code>
<code code="C151">
<editdetail action="confirmed" attribution="Reuters BIP Coding Group" date="1997-08-19"></editdetail></code>
<code code="C31">
<editdetail action="confirmed" attribution="Reuters BIP Coding Group" date="1997-08-19"></editdetail></code>
<code code="C313">
<editdetail action="confirmed" attribution="Reuters BIP Coding Group" date="1997-08-19"></editdetail></code>
<code code="CCAT">
<editdetail action="confirmed" attribution="Reuters BIP Coding Group" date="1997-08-19"></editdetail></code>
<code code="GCAT">
<editdetail action="confirmed" attribution="Reuters BIP Coding Group" date="1997-08-19"></editdetail></code>
<code code="GHEA">
<editdetail action="confirmed" attribution="Reuters BIP Coding Group" date="1997-08-19"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-08-19"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>