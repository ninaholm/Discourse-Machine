<?xml version="1.0" encoding="UTF-8"?>

<newsitem date="1997-05-29" id="root" itemid="84213" xml:lang="da">
<title></title>
<headline> Kbh Luft går efter udenlandske kvalitetsprojekter. </headline>
<byline></byline>
<dateline></dateline>
<text>
<p> KØBENHAVN, 29 maj (Reuter) - Københavns Lufthavne føler sig ikke presset i kapløbet om at få lov til at eje og drive andre lufthavne i udlandet, selv om flere konkurrerende lufthavne har fået hul på bylden. Københavns Lufthavne går efter kvalitetsprojekter, siger underdirektør Stefan Buch til Reuters Finans. </p>
<p> - Det vil være kedeligt at få skrammer i lakken, hvis vi var for hurtigt ude og ikke så os for. Vi foretrækker at se tiden an og afvente situationen, siger Stefan Buch. </p>
<p> Han henviser til, at selskabets aktionærer hidtil har syntes, at Københavns lufthavn er blevet drevet rimeligt godt. Derfor skal der ikke investeres i et eller andet eventyr langt fra Danmark og uden sikkerhedssele, understreger Stefan Buch. </p>
<p> BAA, der ejer og driver flere lufthavne i Storbritannien, og Schiphol-lufthavnen har inden for kort tid bl.a. sikret sig fodfæste i Australien og har store ambitioner uden for egne landegrænser. </p>
<p> Stefan Buch fastholder selskabets intention om på en eller anden måde at engagere sig i andre lufthavne. </p>
<p> - Vi kan ikke sige, om det kommer i morgen, om et halvt år eller om to år. Men det er noget, som vi holder øjne og ører åbne for, siger han. </p>
<p> Selv om lufthavnens likviditet er anstrengt på grund af egne investeringer, der bare over de kommende tre år løber op i tre mia. kr., er pengene til stede til en større satsning i udlandet. </p>
<p> - Det kommer an på projektet. Enten har vi ingen penge, eller så har vi dem, der skal bruges, siger Stefan Buch, men tilføjer dog: </p>
<p> - Pengene er i princippet tilstede, hvis vi skulle få behov for det. Men det er klart, at skal vi betale en mia. kr. eller to for en anden lufthavn, er det noget andet. </p>
<p> Han vurderer dog, at 300 mio. kr. burde ligge inden for en acceptabel investeringsramme. Men lufthavnens ledelsen har endnu ikke spurgt bestyrelsen om penge til et konkret projekt, så grænsen for bestyrelsens vilje til at satse i udlandet er endnu ikke blevet testet. </p>
<p> Interessen for at investere i andre lufthavne skyldes, at Københavns Lufthavne kun ser begrænsede strategiske udviklingsmuligheder i København, når den store udbygningsplan er på plads. </p>
<p> - Det vil derfor være oplagt at udnytte den opbyggede ekspertise i udlandet, har adm. direktør Niels Boserup tidligere sagt til Reuters Finans. </p>
<p> - Søren Linding Jakobsen (+45) 33 96 96 53. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-05-29"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-05-29"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-05-29"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-05-29"></editdetail></code></codes>
<codes class="bip:topics:1.0">
<code code="KOBLDK">
<editdetail action="confirmed" attribution="Reuters BIP Coding Group" date="1997-05-29"></editdetail></code>
<code code="I764">
<editdetail action="confirmed" attribution="Reuters BIP Coding Group" date="1997-05-29"></editdetail></code>
<code code="ITSP">
<editdetail action="confirmed" attribution="Reuters BIP Coding Group" date="1997-05-29"></editdetail></code>
<code code="C11">
<editdetail action="confirmed" attribution="Reuters BIP Coding Group" date="1997-05-29"></editdetail></code>
<code code="CCAT">
<editdetail action="confirmed" attribution="Reuters BIP Coding Group" date="1997-05-29"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-05-29"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>