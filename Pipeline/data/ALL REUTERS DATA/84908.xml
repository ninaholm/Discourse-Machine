<?xml version="1.0" encoding="UTF-8"?>

<newsitem date="1997-06-18" id="root" itemid="84908" xml:lang="da">
<title></title>
<headline> EU-afstemning sandsynligvis efter Grundlovssag. </headline>
<byline></byline>
<dateline></dateline>
<text>
<p> KØBENHAVN, 18 juni (Reuter) - Folkeafstemningen om Amsterdam-traktaten skal sandsynligvis først holdes efter at den verserende sag om EU og Grundloven er afsluttet. Sagen ventes afsluttet til foråret 1998. </p>
<p> Sådan tegnede billedet efter onsdagens høring i Rådet for Europæisk Politik på Christiansborg. </p>
<p> Socialdemokratiets EU-ordfører, Ove Fich, der også er formand for Folketingets Europaudvalg, sagde i sidste uge, at en folkeafstemning først bør ligge efter at retsagen er afsluttet, med mindre sagen trækker ud i årevis. </p>
<p> Det synspunkt tilsluttede Venstre sig. Og på onsdagens høring knyttede også SF og de konservative til. </p>
<p> - Det er klogt at afvente Grundlovssagen. Det bliver vores råd til regeringen, sagde SF&apos;s Europa-ordfører, Steen Gade. </p>
<p> Hans konservative kollega, Kent Kirk, lod forstå, at hans parti også er parat til at vente på dommerne i Højesteret. </p>
<p> - Når vi nu skal have en afstemning, er det vigtigt, at vi har god tid til den. Det tager lang tid at forklare befolkningen, hvad indholdet af Amsterdam-traktaten betyder, sagde han. </p>
<p> Statsminister Poul Nyrup Rasmussen ville ikke angive noget tidspunkt for folkeafstemningen, da han hastede til møde i den socialdemokratiske gruppe efter at have orienteret regeringens øvrige ministre. </p>
<p> - Det vil jeg meddele i Folketingssalen, sagde Nyrup. </p>
<p> En folkeafstemning skal vedtages ved lov i Folketinget. Det kan tidligst ske, når Tinget træder sammen til oktober efter sommerferien. </p>
<p> - Morten Bonde Pedersen (+45) 33 96 96 51. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-06-18"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-06-18"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-06-18"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-06-18"></editdetail></code></codes>
<codes class="bip:topics:1.0">
<code code="EEC">
<editdetail action="confirmed" attribution="Reuters BIP Coding Group" date="1997-06-18"></editdetail></code>
<code code="GCAT">
<editdetail action="confirmed" attribution="Reuters BIP Coding Group" date="1997-06-18"></editdetail></code>
<code code="GPOL">
<editdetail action="confirmed" attribution="Reuters BIP Coding Group" date="1997-06-18"></editdetail></code>
<code code="OCAT">
<editdetail action="confirmed" attribution="Reuters BIP Coding Group" date="1997-06-18"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-06-18"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>