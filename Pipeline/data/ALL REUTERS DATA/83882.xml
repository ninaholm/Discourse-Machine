<?xml version="1.0" encoding="UTF-8"?>

<newsitem date="1997-05-21" id="root" itemid="83882" xml:lang="da">
<title></title>
<headline> Mindre frygt for dk-rentestigning - First Chicago. </headline>
<byline></byline>
<dateline></dateline>
<text>
<p> KØBENHAVN, 21 maj (Reuter) - Flere udenlandske finanshuse har været af den opfattelse, at en dansk rentestigning er nært forestående. Dagens inflationstal for april bør mindske denne frygt blandt de udenlandske økonomer, vurderer økonom Theis Knutsen fra den amerikanske bank First Chicago i London. </p>
<p> - Især i udlandet er der en udbredt misforståelse om, at en officel dansk rentestigning er meget nært forestående. Det må tolkes som en misforståelse af dansk pengepolitik, der udelukkende fokuserer på valutaen, siger Theis Knutsen til Reuters Finans. </p>
<p> Han tilføjer, at dagens inflationstal er med til at mindske denne formodentlig ubegrundede frygt for en snarlig isoleret dansk rentestigning. </p>
<p> - I vores forecast ligger dette scenarie ude i 1998. Man kan også vende det hele om og sige, at ansvaret for inflationen i virkeligheden ligger hos regeringen og i finanspolitikken, og at man burde få strammet finanspolitikken noget mere, pointerer han. </p>
<p> Onsdagens tal fra Danmarks Statistik viste en årsstigningstakt i forbrugerpriserne i april på 1,7 pct. og en stigning i nettopriserne på 1,8 pct. </p>
<p> Nationalbankdirektør Bodil Nyboe Andersen vurderede på Realkreditrådets årsmøde den 17. april, at de udenlandske økonomer havde misforstået Nationalbankens rolle, hvis de tror, at Nationalbanken vil benytte renten til at dæmpe inflationen. </p>
<p> - Vi føler ikke noget dilemma. For det er helt klart, at valutakursmålsætningen er afgørende for dansk pengepolitik, sagde Bodil Nyboe Andersen. </p>
<p> - Jørn Nurkka (+45) 33 96 96 55. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-05-21"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-05-21"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-05-21"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-05-21"></editdetail></code></codes>
<codes class="bip:topics:1.0">
<code code="E11">
<editdetail action="confirmed" attribution="Reuters BIP Coding Group" date="1997-05-21"></editdetail></code>
<code code="ECAT">
<editdetail action="confirmed" attribution="Reuters BIP Coding Group" date="1997-05-21"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-05-21"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>