<?xml version="1.0" encoding="UTF-8"?>

<newsitem date="1997-04-02" id="root" itemid="82205" xml:lang="da">
<title></title>
<headline> BNP-tal viser mere afbalanceret opsving - Unibank. </headline>
<byline></byline>
<dateline></dateline>
<text>
<p> KØBENHAVN, 2 april (Reuter) - Det danske opsving viser ingen træthedstegn og er tilsyneladende bredere og bedre afbalanceret end tidligere. Det vurderer Unibank Markets på baggrund af nationalregnskabet for 1996. </p>
<p> - Tallene peger i retning af en mere velafbalanceret vækst, hvor eksporten trækker noget mere. Opsvinget ser ud til at fortsætte med uformindsket styrke, siger økonom Jesper Nielsen fra Unibank Markets. </p>
<p> Væksten i den danske økonomi udgjorde 2,4 pct. i hele 1996. Årets sidste kvartal bød på en årsstigning på 3,3 pct., hvor udenrigshandelen tillige bidrog positivt. </p>
<p> En boomende aktivitet på det danske hjemmemarked og en eksportindustri med svære startproblemer har i store dele af 1996 vredet økonomien skæv. Det truer overskuddet på betalingsbalancen, hvilket bl.a. har fået Nationalbanken til at hæve pegefingeren og pege på behovet for en stram finanspolitik i 1998. </p>
<p> Selv om Jesper Nielsen anser udviklingen i udenrigshandelen som opmuntrende, er der grund til at komme lidt malt i bægeret. Det skyldes, at eksportvæksten primært er trukket af energisektoren, mens industrien fortsat ligger lettere underdrejet. </p>
<p> - Tallene for vareeksporten snyder lidt, da det ikke er industri-og landbrugseksporten, men derimod energieksporten, der er steget markant, siger Jesper Nielsen. </p>
<p> Han nærer dog forhåbning om, at de største danske eksportmarkeder, herunder især Tyskland vil vise anderledes gunstige vækstrater i 1997, så industrien får bedre vilkår. </p>
<p> Justeringen efter lageropbygningen under vækstpausen i 1995 er stort set overstået, vurderer Jesper Nielsen. Det betyder, at lagerinvesteringerne i år vil bidrage positivt til væksten i modsætning til i 1996, hvor denne post udgjorde et dræn på næsten en pct. </p>
<p> Unibank-økonomen anser ikke fremtidsudsigterne for industrien for særligt positive trods nedbragte lagre, et stærkt hjemmemarked og tegn på fornyet vækst på flere eksportmarkeder. </p>
<p> - Vi skal et godt stykke ind i 1997 før beskæftigelsen i industrien igen stiger, vurderer han. </p>
<p> Beskæftigelsen i industrien faldt bare i fjerde kvartal med godt 5.000 mand. Det blev dog opvejet af nye arbejdspladser i servicesektoren, mens beskæftigelsen inden for den offentlige sektor var uændret. </p>
<p> - Søren Linding Jakobsen (+45) 33 96 96 53. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-04-02"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-04-02"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-04-02"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-04-02"></editdetail></code></codes>
<codes class="bip:topics:1.0">
<code code="E11">
<editdetail action="confirmed" attribution="Reuters BIP Coding Group" date="1997-04-02"></editdetail></code>
<code code="ECAT">
<editdetail action="confirmed" attribution="Reuters BIP Coding Group" date="1997-04-02"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-04-02"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>