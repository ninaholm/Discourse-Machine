<?xml version="1.0" encoding="UTF-8"?>

<newsitem date="1997-01-08" id="root" itemid="78832" xml:lang="da">
<title></title>
<headline> ANALYTIKERE AFVENTENDE OVER FOR CRISPLANT-AKTIE. </headline>
<byline></byline>
<dateline></dateline>
<text>
<p> KØBENHAVN, 8 januar (Reuter) - Både danske og udenlandske aktieanalytikere er blevet mere afventende over for Crisplant Industries efter mandagens offentliggørelse af et nyt underskud i første kvartal 1996/97. Det viser en rundspørge, som Reuters Finans har foretaget. </p>
<p> - Efter alt det, der er kommet frem om selskabet på det seneste, er vi blevet meget mere afventende. Vi har ændret vores anbefaling fra køb til hold, siger en analytiker i et stort britisk finanshus onsdag. </p>
<p> Generelt ser de udenlandske analytikere lidt mere negativt på Crisplants situation end deres danske kollegaer. </p>
<p> Flere af de danske analytikere fastholder deres købsanbefaling på aktien, mens de udenlandske generelt anbefaler deres kunder at beholde aktien og afvente udviklingen. Men både herhjemme og i udlandet vurderer analytikerne, at Crisplant-aktiens kursmæssige fremtid afhænger af, om selskabet får del i kontrakten på levering af sorteringsanlæg til det amerikanske postvæsen. </p>
<p> Vurderingen blandt analytikerne er dog, at Crisplant vil få del i kontrakten. </p>
<p> I alt skal det amerikanske postvæsen bruge 286 nye sorteringsanlæg, der hver koster mellem to og tre mio. US-dollar, svarende til en samlet investeringsramme på 3,5-5,0 mia. kr. </p>
<p> På en telefonkonferrence i mandags efter kvartalsregnskabet sagde Crisplants adm. direktør, Torben Bjerre-Madsen, at han forventede de første ordrer fra USA ville komme inden for de kommende seks uger. </p>
<p> - På nuværende tidspunkt er det allerede indkalkuleret i aktiekursen, at Crisplant får en del af kontrakten. Hvis selskabet ikke får ordren eller den bliver udsat igen, vil kursen på aktien dykke igen, vurderer en dansk analytiker. </p>
<p> Hvis Crisplant til gengæld får del i den amerikanske ordre, er situationen straks en anden, vurderer analytikerne. </p>
<p> - Når ordren kommer, har vi en helt anden produktionssituation hos Crisplant, da de herefter bedre kan udnytte deres kapacitet. Problemet er, at selskabet har store høje faste omkostninger og lidt for få ordrer, hvilket lige nu får det hele til at se temmeligt negativt ud. En amerikansk ordre vil hurtigt påvirke indtjeningen positivt, siger en London-baseret analytiker </p>
<p> Meddelsen fra Crisplant har fået analytikerne til at nedjustere deres forventninger til bundlinen for regnskabsåret 1996/97 ganske markant. </p>
<p> Før meddelelsen lød den gennemsnitlige forventning for fem aktieanalytikere på et overskud på 90 mio. kr. før skat. Den er nu nedjusteret til ca. 25 mio. kr. </p>
<p> - Meddelelsen er en stor skuffelse oven på de meldinger, der kom fra selskabet på efterårets road-shows, hvor selskabet lovede en overskudsgrad på 10-15 pct. Nu forventes en overskudsgrad på to-tre pct., siger en engelsk analytiker. </p>
<p> Crisplant forventer selv at komme ud af regnskabsåret 1996/97 med et beskedent overskud. </p>
<p> I 1995/96 måtte selskabet konstatere et underskud på 113 mio. kr. før skat. </p>
<p> Analytikerne er generelt meget tilbageholdende med at spå om kursudviklingen på Crisplant over det næste års tid </p>
<p> - Det er vanskeligt at sige, om situationen er vendt i selskabet. Det troede vi efter den forrige meddelelse fra selskabet. Umiddelbart, tror jeg, at det går den rigtige vej nu, siger en analytiker i London. </p>
<p> Analytikeren vurderer, at aktiekursen om et års tid enten vil have outperformet hele aktiemarkedet markant, eller at aktien er faldet et godt stykke under de 200. </p>
<p> Onsdag kl. 13.15 ligger aktien i kurs 285, hvilket er fem kr. højere end tirsdagens lukkekurs. (/jnu). </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-01-08"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-01-08"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-01-08"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-01-08"></editdetail></code></codes>
<codes class="bip:topics:1.0">
<code code="I831">
<editdetail action="confirmed" attribution="Reuters BIP Coding Group" date="1997-01-08"></editdetail></code>
<code code="IINV">
<editdetail action="confirmed" attribution="Reuters BIP Coding Group" date="1997-01-08"></editdetail></code>
<code code="C15">
<editdetail action="confirmed" attribution="Reuters BIP Coding Group" date="1997-01-08"></editdetail></code>
<code code="C152">
<editdetail action="confirmed" attribution="Reuters BIP Coding Group" date="1997-01-08"></editdetail></code>
<code code="CCAT">
<editdetail action="confirmed" attribution="Reuters BIP Coding Group" date="1997-01-08"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-01-08"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>