<?xml version="1.0" encoding="UTF-8"?>

<newsitem date="1997-04-16" id="root" itemid="82691" xml:lang="da">
<title></title>
<headline> Udenlandske økonomer forudser et tidligt valg. </headline>
<byline></byline>
<dateline></dateline>
<text>
<p> KØBENHAVN, 16 april (Reuter) - Muligheden for et tidligt folketingsvalg i Danmark er rykket nærmere efter den seneste tids begivenheder, vurderer flere udenlandske økonomer nu. </p>
<p> - Sandsynligheden for et tidligt valg er blevet øget, og et valg allerede i dette forår kan ikke udelukkes, mener økonomer fra den amerikanske investeringsbank PaineWebber. </p>
<p> Et valg skal afvikles senest i september næste år, men som økonomerne fra PaineWebber mener andre udenlandske økonomer, at regeringen sandsynligvis udskriver det før. </p>
<p> Men et tidligt valg behøver ikke nødvendigvis at få dårlig indflydelse på markedet, mener Stephanie Pfeifer fra den London-baserede Deutsche Morgan Grenfell. </p>
<p> - Indvirkningen på markedet fra et tidligt valg vil, hvis noget overhovedet, være positiv, fordi Venstre er mere pro-EU end Socialdemokratiet, skriver Stephanie Pfeifer med henvisning til, at de to partier står nogenlunde lige i de seneste meningsmålinger. </p>
<p> Hun bemærker samtidigt, at Venstre formentligt vil foretrække et strammere budget end socialdemokraterne. </p>
<p> Økonomerne fra Lehman Brothers mener, at regeringen har flere gode grunde til at udskrive et tidligt valg. </p>
<p> - For det første offentliggør regeringen sit forslag til næste års finanslov til efteråret, og her forventer vi en stramning af budgettet, og det vil givet blive modtaget negativt af vælgerne. For det andet er oppositionen i en svag position efter den seneste tids skandaler i Det Konservative Folkeparti, mener økonomerne hos Lehman Brothers. </p>
<p> PaineWebber peger på, at et tidligt valg vil give regeringen mulighed for at gå i valgkamp uden at have gennemført arbejdsmarkedsreformer, som helt givet vil være upopulære hos danskerne. </p>
<p> - Ole Mikkelsen (+45) 33 96 96 54. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-04-16"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-04-16"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-04-16"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-04-16"></editdetail></code></codes>
<codes class="bip:topics:1.0">
<code code="GCAT">
<editdetail action="confirmed" attribution="Reuters BIP Coding Group" date="1997-04-16"></editdetail></code>
<code code="GPOL">
<editdetail action="confirmed" attribution="Reuters BIP Coding Group" date="1997-04-16"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-04-16"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>