<?xml version="1.0" encoding="UTF-8"?>

<newsitem date="1997-06-17" id="root" itemid="84846" xml:lang="da">
<title></title>
<headline> Kommuneaftale giver ikke ringere service - AE. </headline>
<byline></byline>
<dateline></dateline>
<text>
<p> KØBENHAVN, 17 juni (Reuter) - Arbejderbevægelsens Erhvervsråd (AE) deler ikke SF-lederen Holger K. Nielsens opfattelse af, at tirsdagens aftale om de kommunale budgetter fører til ringere service i mange kommuner, fordi kommunerne ikke vil hæve skatten i et valgår. </p>
<p> - Generelt tror jeg ikke, kommunerne behøver at skære på serviceudgifterne, hvis de ikke vil sætte skatterne op. Skattegrundlaget vokser generelt, og aftalen lægger også op til, at kommunernes skal dæmpe anlægsudgifterne. Begge dele giver flere penge til den daglige drift, siger økonom hos AE, Pia Paarup Krebs til Reuters Finans. </p>
<p> Ifølge Ritzaus Bureau indebærer aftalen, at kommunerne får ekstra 1,5 mia. kr. i bloktilskud i 1998. Beløbet forhøjes til 3,0 mia. kr. i 1999. Til gengæld henstiller finansministeren kommunerne til en &quot;afdæmpet udvikling i udgifterne.&quot; </p>
<p> - Henstillingen om at dæmpe anlægsudgifterne er fornuftig i en højkonjunktur-periode, hvor der er frygt for flaskehalse i byggesektoren, siger Pia Paarup Krebs. Hun tilføjer, at aftalen er usædvanlig ukonkret, når det gælder mål for udviklingen i såvel samlede udgifter som skatter. </p>
<p> - De manglende konkrete mål for skattestigningerne kan skyldes, at Mogens Lykketoft har taget højde for, at der er kommunalvalg til november. Han ved, at kommunerne derfor nok skal lade være med at skrue op for skatten, siger hun. </p>
<p> Den opfattelse er de konservatives finansordfører, Pia Christmas-Møller, ikke enig i. </p>
<p> - Aftalen åbner en ladeport for nye skattestigninger, lyder hendes kritik af aftalen til Ritzaus Bureau. </p>
<p> Pia Paarup Krebs tør ikke spå om, hvorvidt aftalen giver kommunerne så meget plads i budgettet, at de ikke behøver overskride budgetterne, som de ellers har gjort de seneste år. </p>
<p> - Den eneste måde, man kan sikre sig, at kommunerne overholder budgetterne, er ved at detailstyre deres økonomi. Men det går ud over selvstyret. Desuden er det prøvet før uden succes, siger hun. </p>
<p> Netop finansministerens manglende muligheder for at sanktionere overfor kommunernes konsekvente budget-overskridelser, er en af svaghederne ved den danske finanspolitik, påpegede OECD i sin seneste økonomiske oversigt fra juni. </p>
<p> - Morten Bonde Pedersen (+45) 33 96 96 51. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-06-17"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-06-17"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-06-17"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-06-17"></editdetail></code></codes>
<codes class="bip:topics:1.0">
<code code="GCAT">
<editdetail action="confirmed" attribution="Reuters BIP Coding Group" date="1997-06-17"></editdetail></code>
<code code="GPOL">
<editdetail action="confirmed" attribution="Reuters BIP Coding Group" date="1997-06-17"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-06-17"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>