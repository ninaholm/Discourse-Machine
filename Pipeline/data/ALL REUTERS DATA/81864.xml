<?xml version="1.0" encoding="UTF-8"?>

<newsitem date="1997-03-20" id="root" itemid="81864" xml:lang="da">
<title></title>
<headline> Natbank - Behov for strammere finanspolitik i 98. </headline>
<byline></byline>
<dateline></dateline>
<text>
<p> KØBENHAVN, 20 marts (Reuter) - Udsigterne for dansk økonomi ved indgangen til 1997 er lysere end set længe, men ikke uden forbehold. Finanspolitikken skal være strammere, ellers kan den sunde udvikling sættes over styr. Det vurderer Nationalbanken i sin årlige beretning udsendt torsdag. </p>
<p> - I lyset af at 1997 formentlig bliver fjerde år i træk med pæn økonomisk vækst, og det offentlige budget blot ventes at balancere i 1997, må det konstateres, at der er behov for en opstramning af de offentlige finanser for 1998, hvis målsætningen skal nås, skriver banken. </p>
<p> Nationalbankens økonomer henviser til regeringens egen målsætning om overskud på de offentlige budgetter set over et helt konjunkturforløb. Selv om der for 1996 var planlagt en stramning af finanspolitikken, var den samlede budgetpolitik sidste år ifølge Finansministeriets seneste tal svagt ekspansiv, pointerer Nationalbanken. </p>
<p> Det blev dog til en mindre forbedring af de offentlige finanser i 1996, så underskuddet nu udgør 1,5 pct. af BNP mod knap fire pct. i 1993. </p>
<p> - En betydelig del af forbedringen må tilskrives den gunstige konjunkturudvikling, skriver Nationalbanken. </p>
<p> Behovet for en strammere finanspolitik forstærkes tillige af hensynet til at fastholde overskuddet på betalingsbalancen, der i øjeblikket ikke er større, end at det hurtigt kan forsvinde, advarer Nationalbanken. </p>
<p> Overskuddet er faldet markant fra toppen i 1993, og det er nødvendigt, for at bevare en positiv balance, at den hjemlige efterspørgsel ikke vokser hurtigere end i udlandet, anfører banken. </p>
<p> Banken ser desuden med bekymring på væksten i de danske lønninger og priser, der efter tre-fire års økonomisk opsving ligger i top i forhold til Danmarks samhandelspartnere. </p>
<p> - Det er en vigtig udfordring for den økonomiske politik at sikre, at inflationen igen kommer på niveau med - eller lavere end - inflationen i de øvrige EU-kernelande, skriver Nationalbanken. </p>
<p> Banken tilføjer, at risikoen i forbindelse med et opsving altid er, at udviklingen går så stærkt, at det fører til så høje pris-og lønstigninger, at fortsat fremgang bliver undermineret. </p>
<p> - Søren Linding Jakobsen (+45) 33 96 96 53. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-03-20"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-03-20"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-03-20"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-03-20"></editdetail></code></codes>
<codes class="bip:topics:1.0">
<code code="NBKDEN">
<editdetail action="confirmed" attribution="Reuters BIP Coding Group" date="1997-03-20"></editdetail></code>
<code code="I814">
<editdetail action="confirmed" attribution="Reuters BIP Coding Group" date="1997-03-20"></editdetail></code>
<code code="I81401">
<editdetail action="confirmed" attribution="Reuters BIP Coding Group" date="1997-03-20"></editdetail></code>
<code code="IBNK">
<editdetail action="confirmed" attribution="Reuters BIP Coding Group" date="1997-03-20"></editdetail></code>
<code code="E11">
<editdetail action="confirmed" attribution="Reuters BIP Coding Group" date="1997-03-20"></editdetail></code>
<code code="ECAT">
<editdetail action="confirmed" attribution="Reuters BIP Coding Group" date="1997-03-20"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-03-20"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>