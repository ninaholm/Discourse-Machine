<?xml version="1.0" encoding="UTF-8"?>

<newsitem date="1997-07-08" id="root" itemid="85520" xml:lang="da">
<title></title>
<headline> Køle-og gasskibsrater skuffer fortsat - JL. </headline>
<byline></byline>
<dateline></dateline>
<text>
<p> KØBENHAVN, 8 juli (Reuter) - Rateudviklingen for køle-og gasskibe skuffer i 1997. Sådan lyder vurderingen efter den første halvdel af 1997 fra rederiet J. Lauritzen, der indgår i J. Lauritzen Holding. Samtidig ligger rateniveauet for rederiets tredje hovedområde, tørlastskibene, fladt. </p>
<p> På køleskibsområdet, hvor Lauritzen Reefers med en flåde på omkring 50 skibe, er en af verdens største operatører, ventede rederiet i 1997 ratestigninger på op til 10 pct. </p>
<p> Den udvikling holdte ikke stik for spotmarkedet, oplyser divisionsdirektør Bjarne Tvilde fra Lauritzen Reefers. </p>
<p> - De kontrakter, vi sejler nu, blev sluttet i 1996. De opfylder forventningerne om en ratefremgang på 10 pct. Spotmarkedet har til gengæld været skuffende. Her ligger raterne under sidste års niveau. Det skyldes sandsynligvis en række klimatiske problemer, der har begrænset frugteksporten, siger Bjarne Tvilde til Reuters Finans. </p>
<p> Selvom Lauritzen Reefers ikke umiddelbart rammes af de faldende spotrater, får de dog betydning, når kontrakterne for 1998 skal sluttes. </p>
<p> - Det bliver ikke nemt at slutte kontrakter for 1998, uden at vi bliver slået i hovedet med raterne på spotmarkedet, pointerer Bjarne Tvilde. </p>
<p> På gasskibsmarkedet, hvor Lauritzen Kosan Tankers opererer med 25 skibe, går raterne også den forkerte vej for J. Lauritzen. Allerede i 1996 oplevede markedet ratefald på op til 25 pct. i spotmarkedet som følge af en vækst i verdenstonnagen på næsten 10 pct. Den udvikling er fortsat i 1997, oplyser divisionsdirektør Leif Svanberg fra Lauritzen Kosan Tankers. </p>
<p> - Den generelle nedgang i raterne er fortsat frem til nu. Raterne ligger nu omkring 30 pct. under niveauet i 1995. Selvom efterspørgslen er steget, er udbuddet af skibe vokset. Ser vi lidt længere frem, er vi af den opfattelse, at markedet ikke falder yderligere, da udbuddet ikke ventes at vokse tilsvarende. Vi ser en rateforbedringsmulighed de kommende år, men den vil nok ikke komme i 1997, vurderer Leif Svanberg. </p>
<p> For tørlastmarkedet har rateudviklingen været stabil med rater i første halvdel af 1997 på sidste års niveau, når det gælder det segment, Lauritzen opererer i, fremgår det af Shipping Intelligence Weekly fra det britiske skibsmæglerselskab Clarkson. Lauritzen Bulkers opererer her knap 50 skibe i de såkaldte Handysize-og Handymax-segmenter på 25-50.000 tons dødvægt. </p>
<p> På dette marked var der ventet et betydeligt antal nybygninger leveret i 1997 og 1998, hvilket fik Lauritzen Bulkers til at forvente et mindre fald i fragtrateniveauet for 1997. </p>
<p> Men udsigterne for J. Lauritzen kan bedres noget, når det gælder køleskibene, hvis EU tvinges til at ændre sin banankvoteordning, der ligger låg på EU&apos;s import af bananer fra de mellemamerikanske lande. World Trade Organization (WTO) dømte i foråret EU-ordningen ulovlig. Selvom om EU har appeleret dommen, kan dommen medføre ændringer i ordningen, hvilket kan øge den mellemamerikanske bananeksport. </p>
<p> - Uden EU&apos;s bananordning, vil der i højere grad blive importeret bananer fra Mellemamerika i stedet for som nu Afrika. Det vil øge transportafstanden til gavn for køleskibsmarkedet. Vi kender dog ikke forbrugsændringen i tilfælde af, at EU ophæver ordningen. Derfor kan der ikke sættes procenter på effekten af en ophævelse, siger Bjarne Tvilde fra Lauritzen Reefers. </p>
<p> J. Lauritzen kom ud af 1996 med et nettooverskud på 136 mio. kr. efter fire år i træk med underskud. J. Lauritzen venter i 1997 en forbedring af driftsresultatet. Overskuddet på den primære drift var i 1996 105 mio. kr. </p>
<p> - Stig Ørskov Pedersen (+45) 33 96 96 59. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-07-08"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-07-08"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-07-08"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-07-08"></editdetail></code></codes>
<codes class="bip:topics:1.0">
<code code="JLAUR">
<editdetail action="confirmed" attribution="Reuters BIP Coding Group" date="1997-07-08"></editdetail></code>
<code code="I74">
<editdetail action="confirmed" attribution="Reuters BIP Coding Group" date="1997-07-08"></editdetail></code>
<code code="ITSP">
<editdetail action="confirmed" attribution="Reuters BIP Coding Group" date="1997-07-08"></editdetail></code>
<code code="M14">
<editdetail action="confirmed" attribution="Reuters BIP Coding Group" date="1997-07-08"></editdetail></code>
<code code="MCAT">
<editdetail action="confirmed" attribution="Reuters BIP Coding Group" date="1997-07-08"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-07-08"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>