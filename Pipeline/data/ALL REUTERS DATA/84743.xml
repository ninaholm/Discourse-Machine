<?xml version="1.0" encoding="UTF-8"?>

<newsitem date="1997-06-13" id="root" itemid="84743" xml:lang="da">
<title></title>
<headline> Medico-branche presses af besparelser - Sydbank. </headline>
<byline></byline>
<dateline></dateline>
<text>
<p> KØBENHAVN, 13 juni (Reuter) - Aktieanalytikerne i Sydbank vurderer, at medicinalbranchen i de kommende år vil blive presset yderligere på prisen som følge af den offentlige sektors bestræbelser på at spare på sundhedsudgifterne. Det fremgår fredag af publikationen Fondsudsigten, som banken udgiver. </p>
<p> - Dette er for det første sket med vedtagelsen af den nye medicinallov for Danmark pr. den 1. april 1997. Loven åbner op for en række tiltag, som alle har til formål at presse producenterne på prisen, skriver banken. </p>
<p> Analytikerne vurderer, at budgetrestriktionerne allerede har påvirket flere af medicoselskabernes overskudsgrad. Specielt er det gået hårdt ud over Ambu International og Scandinavian Mobility. </p>
<p> Sydbank understreger dog, at overskudsgraden kan være påvirket af en lang række forhold, som slører effekten af budgetrestriktionerne på selskabernes primære drift. </p>
<p> Selvom restriktionerne påvirker medicinalbranchen bredt, er der stor forskel i påvirkningen fra selskab til selskab. </p>
<p> Novo Nordisk er presset på prisen, hvilket bl.a. er kommet til udtryk i regnskabet for første kvartal 1997. </p>
<p> Sydbank vurderer dog, at for Novo Nordisk vil evnen til at opretholde en høj marginal via dels en løbende fremkomst af nye produkter, og dels fortsatte omstruktureringer og rationaliseringer være bestemmende for aktiekursens udvikling. </p>
<p> - Det er Sydbanks vurdering, at kursen med de seneste stigninger fuldt ud afspejler indtjeningspotentialet i Novo Nordisk, hvorfor vi fastholder vores reducer-anbefaling, hedder det videre. </p>
<p> Novo Nordisk handles fredag kl. 11.00 i kurs 722, hvilket er een daler lavere end torsdagens lukkekurs. </p>
<p> Selvom Coloplast sidder på meget specielle nicheområder som stomi-og kontinensprodukter, viser halvårsregnskabsmeddelelsen, at selskabet er påvirket af budgetrestriktionerne, konkluderer Sydbank. </p>
<p> - Således har væksten i omsætningen i Europa kun været på syv-otte pct. mod ledelsens egne forventninger om en vækst på 10 pct., skriver analytikerne. </p>
<p> Den lave vækst i Europa kan især henføres til udviklingen på det vigtige tyske marked, hvor selskabet praktisk talt ikke har haft nogen stigning i omsætningen som følge af, at sygehusenes indkøb er stagneret. </p>
<p> Coloplast ligger fredag tre kr. højere i kurs 448 i forhold til lukkekursen torsdag. </p>
<p> Sydbank anbefaler reducer på aktien, hvilket primært skyldes, at analytikerne vurderer, at det nuværende kursniveau fuldt ud afspejler indtjeningspotentialet i Coloplast. </p>
<p> Også Radiometer er ramt af budgetrestriktionerne i det offentlige, vurderer Sydbank. </p>
<p> - Dette er senest kommet til udtryk i nedjusteringen fra selskabet den 17. april 1997, forklarer Sydbank. </p>
<p> Sydbank anbefaler salg af Radiometer-aktier. </p>
<p> Kursen på Radiometer er handlet een kr. højere til 356. </p>
<p> Analytikerne vurderer, at Ambu International og Scandinavian Mobility vil finde sammen med andre lignende selskaber for at stå stærkere over for den stigende koncentration på indkøbersiden enten i form af fusioner eller strategiske alliancer. </p>
<p> - Endvidere er det vigtigt for disse selskaber at føre en stram omkostningsstyring for at opretholde en tilfredsstillende overskudsgrad, skriver den Åbenrå baserede bank. </p>
<p> Scandinavian Mobility ligger fredag formiddag uændret i kurs 71 i forhold til lukkekursen torsdag. Til gengæld handles Ambu 10 kr. lavere i kurs 680. </p>
<p> Chr. Hansen er kun i mindre omfang påvirket af budgetrestriktionerne, da selskabet kun i mindre omfang afsætter sine produkter til sundhedssektoren. </p>
<p> - Sydbanks reducer-anbefaling på aktien skal ses i lyset af, at Chr. Hansens marginaler er under pres som følge af dels større satsning på forskning og udvikling, og dels en større markedsføringsindsats for at øge lægernes kendskab til Chr. Hansens allergiprogram, skriver analytikerne. </p>
<p> Chr. Hansen handles fredag uændret i kurs 790. </p>
<p> - Jørn Nurkka (+45) 33 96 96 55. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-06-13"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-06-13"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-06-13"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-06-13"></editdetail></code></codes>
<codes class="bip:topics:1.0">
<code code="I25">
<editdetail action="confirmed" attribution="Reuters BIP Coding Group" date="1997-06-13"></editdetail></code>
<code code="I257">
<editdetail action="confirmed" attribution="Reuters BIP Coding Group" date="1997-06-13"></editdetail></code>
<code code="C15">
<editdetail action="confirmed" attribution="Reuters BIP Coding Group" date="1997-06-13"></editdetail></code>
<code code="C152">
<editdetail action="confirmed" attribution="Reuters BIP Coding Group" date="1997-06-13"></editdetail></code>
<code code="CCAT">
<editdetail action="confirmed" attribution="Reuters BIP Coding Group" date="1997-06-13"></editdetail></code>
<code code="GCAT">
<editdetail action="confirmed" attribution="Reuters BIP Coding Group" date="1997-06-13"></editdetail></code>
<code code="GHEA">
<editdetail action="confirmed" attribution="Reuters BIP Coding Group" date="1997-06-13"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-06-13"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>