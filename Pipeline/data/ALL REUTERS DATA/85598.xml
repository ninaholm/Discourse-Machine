<?xml version="1.0" encoding="UTF-8"?>

<newsitem date="1997-07-10" id="root" itemid="85598" xml:lang="da">
<title></title>
<headline> INTERVIEW - BG Bank har øget markedsandel - adm dir. </headline>
<byline></byline>
<dateline></dateline>
<text>
<p> KØBENHAVN, 10 juli (Reuter) - BG Bank har øget sin markedsandel i første halvdel af 1997. Det er først og fremmest på privatkundeområdet, det er lykkedes at kapre kunder fra konkurrenterne. Derimod har den storstilede satsning på erhvervskunder endnu ikke givet den ventede tilgang. </p>
<p> Det oplyser bankens adm. direktør, Henrik Thufason, i et interview med Reuters Finans. </p>
<p> - Det er mit indtryk, at vi har vundet markedsandele i et ikke ubetydeligt omfang - også i 1997, siger Henrik Thufason. </p>
<p> Målt på de danske pengeinstitutters balance havde BG Bank i 1996 en markedsandel på 14,3 pct., mens andelen var 11,3 pct., når det måles på de samlede udlån. </p>
<p> - Vi har set en mægtig god udlånsfremgang på privatkundesiden, men den gennemsnitlige udlånsmarginal er faldende - dels på grund af markedssitutationen men også på grund af en ændring i sammensætningen af vores udlån, siger Henrik Thufason. Han henviser til, at tilgangen af lån har været størst inden for bl.a. billån, der traditionelt tilbydes til lav rente på grund af hård konkurrence. </p>
<p> Danmarks tredjestørste pengeinstitut har til gengæld ikke fået så meget ud den store satsning på at få nye erhvervskunder. </p>
<p> - Målt på antallet af udlån vi har solgt til erhvervskunderne, er det ikke gået særlig godt. Hvis man kigger på, hvor mange kredittilsagn, der er solgt, er det gået godt, siger Henrik Thufason. </p>
<p> Med andre ord har kun et fåtal af virksomhederne benyttet sig af muligheden for at låne penge i BG Bank, selv om banken har et givet et stående tilbud. </p>
<p> - Vi har det problem, at det går godt for virksomhederne, og samtidig dækker virksomhedernes likviditet de investeringer, de foretager i øjeblikket, siger Henrik Thufason, der gerne så, at virksomhederne foretog flere investeringer. </p>
<p> BG Bank ansatte 64 specialister i efteråret 1996, der skulle koncentrere sig om at øge udlånet til erhvervslivet, men de gode konjunkturer og bugnende pengekasser i industrivirksomhederne gør arbejdet vanskeligt for de 64 sælgere. </p>
<p> - I en tid som denne burde virksomhedernes investeringer være større, og de investeringer, der bliver foretaget i øjeblikket, er ikke lånefinansieret i stor udstrækning, og det kunne man, som ansat i en bank, naturligvis godt ønske sig, siger Henrik Thufason. </p>
<p> Ved udgangen af 1996 var knap 60 pct. af BG Banks samlede udlån ydet til erhvervslivet. Det var stort set uændret i forhold til året før, mens bankens samlede udlån faldt knap fire pct. </p>
<p> Det faldende udlån begrundede banken med, at repo-reverseforretninger, der dækker over kortfristede udlån med sikkerhed i værdipapirer, er blevet nedprioriteret. </p>
<p> - Der arbejdes målrettet hen imod en mere stabil sammensætning af bankens låneportefølje gennem flere helkundeengagementer, skrev ledelsen i årsregnskabet. </p>
<p> BG Bank har allerede kontakt til næsten alle danske virksomheder, fordi banken overtog betalings-formidlinssystemet i GiroBank, men kun en fjerdedel af virksomhederne benytter banken til andet en betalingsformidling. </p>
<p> Kundekartoteket med de gamle girokunder benyttes som udgangspunkt i forsøget at på at øge forretningsomfanget. </p>
<p> - Ole Mikkelsen (+45) 33 96 96 54. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-07-10"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-07-10"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-07-10"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-07-10"></editdetail></code></codes>
<codes class="bip:topics:1.0">
<code code="BIKU">
<editdetail action="confirmed" attribution="Reuters BIP Coding Group" date="1997-07-10"></editdetail></code>
<code code="I814">
<editdetail action="confirmed" attribution="Reuters BIP Coding Group" date="1997-07-10"></editdetail></code>
<code code="I81403">
<editdetail action="confirmed" attribution="Reuters BIP Coding Group" date="1997-07-10"></editdetail></code>
<code code="IBNK">
<editdetail action="confirmed" attribution="Reuters BIP Coding Group" date="1997-07-10"></editdetail></code>
<code code="C21">
<editdetail action="confirmed" attribution="Reuters BIP Coding Group" date="1997-07-10"></editdetail></code>
<code code="C33">
<editdetail action="confirmed" attribution="Reuters BIP Coding Group" date="1997-07-10"></editdetail></code>
<code code="C331">
<editdetail action="confirmed" attribution="Reuters BIP Coding Group" date="1997-07-10"></editdetail></code>
<code code="CCAT">
<editdetail action="confirmed" attribution="Reuters BIP Coding Group" date="1997-07-10"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-07-10"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>