<?xml version="1.0" encoding="UTF-8"?>

<newsitem date="1997-05-05" id="root" itemid="83341" xml:lang="da">
<title></title>
<headline> Regering, SF og Enhl ses at vedtage afgifter - RB. </headline>
<byline></byline>
<dateline></dateline>
<text>
<p> KØBENHAVN, 5 maj (Reuter) - Venstrefløjen regner med at indgå en aftale med regeringen om en grøn afgiftspakke, der vender den tunge ende opad, når forhandlingerne mandag genoptages, skriver Ritzaus Bureau (RB) mandag morgen. </p>
<p> Såvel SF&apos;s finanspolitiske ordfører Jes Lunde som Enhedslistens Frank Aaen er optimistiske, men ville mandag morgen ikke kommentere forhandlingernes indhold over for RB. </p>
<p> De to partier fik sent fredag en skitse fra regeringen, som vil dæmpe stigningen i privatforbruget. Det ventes i år at stige med 2,5 pct. </p>
<p> Frank Aaen orienterede sent søndag aften Enhedslistens hovedbestyrelse om forhandlingerne. </p>
<p> Pakken omfatter ifølge morgenaviserne mandag flere elementer, som bl.a. rammer bilister og passagerer på indenrigsfly. Ifølge aviserne forhandler parterne om et indgreb til en værdi af mellem 1,5-5,0 mia. kr. </p>
<p> Parterne drøfter højere afgift på varevogne og personbiler, hvor vægtafgiften omlægges til en grøn ejerafgift på benzinslugende biler. Desuden overvejer regeringen at sænke det indirekte tilskud til sikkerhedsudstyr f.eks. air bags. </p>
<p> Desuden regner regeringen med at hæve benzinafgiften, når Tyskland hæver afgifterne. Endelig skal der indføres en afgift på passagerer på indenrigsfly, som supplerer afgiften på udlandsrejser. </p>
<p> Pakken kommer efter længere tids sonderinger om næste års finanslov. Parterne har ifølge RB&apos;s oplysninger bl.a. drøftet at hæve bruttoskatten (arbejdsmarkedsbidrag) med ét procent-point, som svarer til godt seks mia. kr. </p>
<p> Da parterne ikke kunne enes om den sociale profil og om, hvordan pengene skulle fordeles, er forhandlingerne blevet begrænset. </p>
<p> Regeringen overvejer ifølge Morgenavisen Jyllands-Posten at hæve personfradraget, som sidste år var på 30.400 kr. Derfor skal der skaffes andre indtægter til statskassen. </p>
<p> Ritzau søgte mandag morgen forgæves en kommentar fra finansminister Mogens Lykketoft (S). </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-05-05"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-05-05"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-05-05"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-05-05"></editdetail></code></codes>
<codes class="bip:topics:1.0">
<code code="GCAT">
<editdetail action="confirmed" attribution="Reuters BIP Coding Group" date="1997-05-05"></editdetail></code>
<code code="GPOL">
<editdetail action="confirmed" attribution="Reuters BIP Coding Group" date="1997-05-05"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-05-05"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>