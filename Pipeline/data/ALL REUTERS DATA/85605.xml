<?xml version="1.0" encoding="UTF-8"?>

<newsitem date="1997-07-10" id="root" itemid="85605" xml:lang="da">
<title></title>
<headline> Kun tabere i grovvarekrig - KFK. </headline>
<byline></byline>
<dateline></dateline>
<text>
<p> KØBENHAVN, 10 juli (Reuter) - Der er ingen vindere i krigen om grovvareselskabet Peder P. Hedegaard. Kun tabere. Sådan lyder den bitre konstatering fra adm. direktør Albert Beckenkamp fra Korn-og Foderstofselskabet (KFK) efter torsdagens meddelelse om, at KFK nu har solgt sin ejerandel på 38 pct. hos konkurrenten efter mere end otte års forsøg på at overtage Peder P. Hedegaard. </p>
<p> - Resultatet af dette er, at den strukturtilpasning, som er så nødvendig for grovvarebranchen, ikke bliver gennemført, siger Albert Beckenkamp til Reuters Finans. </p>
<p> Hos Peder P. Hedegaard er der til gengæld udpræget tilfredshed med at slippe af med KFK. </p>
<p> - Det er en stor tilfredsstillelse for os, at der er kommet denne afklaring, siger bestyrelsesformand Poul Lauritsen til Reuters Finans. </p>
<p> Bestyrelsesformanden mener, at Peder P. Hedegaard&apos;s mulighed for at overleve i den hårde konkurrence på grovvaremarkedet nu styrkes. </p>
<p> - Troen på, at Peder H. Hedegaard kan fortsætte som selvstændig virksomhed er blevet styrket. Vi mener, at der er behov for Peder P. Hedegaard på markedet, siger Poul Lauritsen. </p>
<p> Det mener KFK øjensynligt ikke. Sammen med Dansk Landbrugs Grovvareselskab (DLG) har KFK flere gange påpeget behovet for rationaliseringer på det danske grovvaremarked. Overkapaciteten er i øjeblikket så stor, at indtjeningsmarginalerne er presset helt i bund. Og det er ikke blevet bedre i 1997, vurderer KFK. </p>
<p> - Fra 1995 til 1996 forsvandt der seks pct. af landmændene. Den udvikling fortsætter i 1997, siger Albert Beckenkamp, der ikke finder megen glæde i, at priserne på soyabønner er på vej ned med udsigt til en rekordhøst i år. Soya er blandt de vigtigste råvarer i foderblandinger. </p>
<p> - Hvad hjælper det, når foderpriserne blot presses endnu længere ned, spørger Albert Beckenkamp. </p>
<p> KFK måtte efter første kvartal nedjustere resultatforventningerne. Blandt andet på grund af stigende råvarepriser. </p>
<p> Selvom KFK-direktøren er utilfreds med, at overtagelsen af Peder P. Hedegaard ikke lykkedes, kan han glæde sig over, at de godt 200 mio. kr., KFK har haft bundet i Peder P. Hedegaard nu sandsynligvis kan forrentes bedre. KFK bød for over otte år siden kurs 287 for aktierne, der i dag handles til kurs 250. </p>
<p> Peder P. Hedegaard aktierne er solgt til en række institutionelle investorer og pengeinstitutter. Derudover har Peder P. Hedegaard selv købt ni pct. af egne aktier, der ventes beholdt indtil videre. </p>
<p> KFK oplyser, at der er en avance på tre mio. kr. på salget af aktierne i forhold til den bogførte værdi 30. juni i år. KFK optager i sit regnskab aktier til markedsværdi. </p>
<p> - Stig Ørskov Pedersen (+45) 33 96 96 59. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-07-10"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-07-10"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-07-10"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-07-10"></editdetail></code></codes>
<codes class="bip:topics:1.0">
<code code="HEDPED">
<editdetail action="confirmed" attribution="Reuters BIP Coding Group" date="1997-07-10"></editdetail></code>
<code code="KORFOD">
<editdetail action="confirmed" attribution="Reuters BIP Coding Group" date="1997-07-10"></editdetail></code>
<code code="I41">
<editdetail action="confirmed" attribution="Reuters BIP Coding Group" date="1997-07-10"></editdetail></code>
<code code="I4221">
<editdetail action="confirmed" attribution="Reuters BIP Coding Group" date="1997-07-10"></editdetail></code>
<code code="C18">
<editdetail action="confirmed" attribution="Reuters BIP Coding Group" date="1997-07-10"></editdetail></code>
<code code="C181">
<editdetail action="confirmed" attribution="Reuters BIP Coding Group" date="1997-07-10"></editdetail></code>
<code code="CCAT">
<editdetail action="confirmed" attribution="Reuters BIP Coding Group" date="1997-07-10"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-07-10"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>