2009/09
ouououofflfl
Regeringen kendte til fangeproblemer i Afghanistan
ouououofflfl
Et hidtil forsvundet notat viser, at regeringen var klar over, at de amerikanske styrker i Afghanistan ikke var forpligtet til at behandle krigsfanger efter Geneve-konventionerne.  SF mener, der er tale om et bevidst coverup
ouououofflfl
De amerikanske styrker indsat i Operation Enduring Freedom i Afghanistan var ikke forpligtet til at behandle fanger efter Geneve-konventionerne. Selv om danskerne godt vidste det, afleverede Jægerkorpset alligevel 31 mistænkte al-Qaeda-fanger til amerikanerne, viser nyt notat.
ouououofflfl
 Regeringen var udmærket klar over, at det kunne blive problematisk at samarbejde med amerikanske styrker i Afghanistan, da den i januar 2002 sendte Jægerkorpset af sted for at deltage i jagten på al-Qaeda.Det fremgår af et juridisk notat, som det efter flere års søgen er lykkedes Forsvarsministeriet at lokalisere.Notatet er netop blevet udleveret til Folketingets forsvarsudvalg og viser, at regeringen var fuldstændig klar over, at de amerikanske styrker i Afghanistan ikke var forpligtet til at overholde alle Geneve-konventionernes krigsfangebestemmelser.Både Socialdemokraterne og SF mener, at notatet er meget belastende for regeringen, der har forsøgt at fralægge sig ansvaret for Jægerkorpsets efterfølgende udlevering af 31 afghanske fanger til de amerikanske styrker i Kandahar.»Notatet bekræfter til fulde den mistanke, vi hele tiden har haft om, at regeringen udmærket var klar over de problemer, som kunne opstå,« siger SF's forsvarsordfører Holger K. Nielsen.Og det er Socialdemokraternes John Dyrby Paulsen enig i.NøgledokumentDet fire sider lange notat er udarbejdet af Forsvarets Auditørkorps og afleveret til Forsvarsministeriet den 30. januar 2002. I notatet skriver Generalauditøren bl.a., at de amerikanske styrker i Afghanistan ikke er forpligtet til at behandle især al-Qaeda-fanger som krigsfanger.Det skyldes, at USA - i modsætning til Danmark - ikke har ratificeret den såkaldte Tillægsprotokol 1 til Geneve-konventionerne.»Som følge heraf må det formodes, at de amerikanske styrker indsat i Operation Enduring Freedom ikke anser sig for forpligtet til at anvende protokollens kombattantbegreb ... Der består derfor en forskel i juridiske forpligtelse mellem USA og Danmark,« skriver Generalauditøren i notatet og konstaterer derefter, at de danske forpligtelser er »mere vidtgående,« end dem, der gælder for amerikanerne.Seks uger efter at Forsvarsministeriet modtog notatet om fangeproblematikken i Afghanistan, afleverede Jægerkorpset 31 mistænkte al-Qaeda-fanger til deres amerikanske kolleger i Kandahar. Her blev flere af fangerne ifølge DR-dokumentaren 'Den Hemmelige Krig' mishandlet af deres amerikanske forhørsledere, en sag, som regeringen siden har afvist ethvert ansvar for.Dansk medansvarBåde Socialdemokraterne og SF betragter notatet som et afgørende bevis for, at den danske regeringen bærer sin del af ansvaret for den mishandling, fangerne angiveligt blev udsat for.»Det er klart ansvarspådragende,« siger udenrigsordfører Mogens Lykketoft. »Notatet beviser jo, at regeringen var orienteret om problemerne, længe før den famøse fangeudveksling fandt sted. Og alligevel undlod man at sikre sig, at fangerne blev behandlet i overensstemmelse med vores forpligtelser.«Hans partikollega John Dyrby Paulsen er helt enig.»Det er meget belastende for den tidligere forsvarsminister Svend Aage Jensby (V) og dermed for regeringen. Det fremgår jo klart, at ministeriet var orienteret om, at her var et område, man skulle være meget opmærksom på.«Også SF's forsvarsordfører Holger K. Nielsen mener, notatet er afgørende for spørgsmålet om Danmarks ansvar i fangesagen.»Det viser helt klart, at regeringen og forsvaret har en skidt sag, når det handler om udlevering af fanger til amerikanerne,« siger han.Mystisk forsvindenBegge partier undrer sig over, at et så vigtigt notat kan være forsvundet sporløst i flere år, og at det dukker op netop nu, hvor en erstatningssag, anlagt af den ene af de 31 fanger, er indledt ved Østre Landsret.»Det er jo glædeligt, at notatet er dukket op, men det har undret mig meget, at det kunne forsvinde, da der jo er tale om et af de mest centrale dokumenter i hele sagen« siger John Dyrby. »Jeg nægter at tro, dokumentet er bortkommet med vilje, men det har unægteligt været meget belejligt.«Også Mogens Lykketoft finder det »ekstremt mærkeligt og mistænkeligt, at netop dette notat har været forsvundet så længe.«Både DR og andre medier har løbende forsøgt at få adgang til notatet, men har fået at vide, at det ikke længere fandtes i Forsvarsministeriets arkiver.Ifølge forsvarsminister Søren Gade (V) har det imidlertid været arkiveret under en forkert sag og er derfor først blev dukket op, i forbindelse med »en større manuel gennemgang af alle relevante sager,« som Forsvarsministeriet har foretaget »hen over sommeren.«Både Dyrby og Holger K. Nielsen gør opmærksom på, at der stadig mangler mange andre dokumenter i sagen og SF's ordfører understreger behovet for en uvildig undersøgelse af sagen.»Det ligner et bevidst cover up fra regeringens side. Det er ikke noget kønt syn, at nøgledokumenter kommer dryppende på den her måde. Vi har hele tiden sagt, at sagen bør undersøges til bunds. Det handler jo om retsprincipper, som vi normalt hævder, at vi slås for,« siger Holger K. Nielsen.
ouououofflfl
