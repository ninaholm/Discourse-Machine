2008/01

ouououofflfl

'Nye eksamensformer kan erstatte gruppeeksamen'

ouououofflfl

Sådan siger Birgitte Josefsen (V), der havde muligheden for at genindføre gruppeeksamen, men bestemte sig for at stemme nej. Her forklarer hun hvorfor

ouououofflfl

At genindføre gruppeeksamen nu ville være at sabotere den politiske proces siger Birgitte Josefsen (V).

ouououofflfl

 - Du har før stemt ja til oppositionens forslag om at genindføre gruppeeksamen, hvorfor stemmer du nej nu? Jeg går ind for gruppeeksamen, men nu har undervisningsminister Bertel Haarder nedsat et eksternt udvalg, der skal undersøge mulighederne for nye eksamensformer, og det kan være, de kommer med nogle forslag, som ingen af os har tænkt på før. - Mener du dermed, at nye eksamensformer kan erstatte gruppeeksamenens kvaliteter?Ja, det mener jeg. - Betyder det så, at du vil overveje din stemme igen, når udvalget har afsluttet sin proces?Nej. Jeg mener, det er politisk drilleri fra oppositionen at komme med forslaget om at genindføre gruppeeksamen, når der er et udvalgsarbejde i gang. - Betyder det så, at gruppeeksamen for dit vedkommende er evigt begravet? Næh, men det er ikke sandsynligt, at det kommer til at være nøjagtig som tidligere. Jeg synes, det er et problem, at studerende ikke kan vælge gruppeeksamen til og fra, da jeg tror, det er et ønske. Hvis uddannelsesinstitutionerne skal have frihed til at vælge eksamensformer, skal den studerende også have mulighed for at vælge gruppeeksamen fra. - Vil det ikke annullere uddannelsesinstitutionernes frihed, hvis de studerende også skal have frihed? Det vigtigste er at give udvalget arbejdsro. Det er min begrundelse for at stemme nej. Og du kan også stadig fremlægge et projekt i gruppe og så gå op individuelt bagefter. - Personalechef i Novo Nordisk, Lars Christian Lassen, som jeg har talt med, mener, at det påvirker team-ånden i gruppen, hvis man eksamineres individuelt. Jeg har aldrig gået til gruppeeksamen på universitetet, så det har jeg svært ved at forholde mig til. - Det har Lars Christian Lassen heller aldrig, men han er personalepolitisk ansvarlig for 26. 000 medarbejdere globalt set, så hvorfor ikke lytte til ham og Dansk Industri, Dansk Erhverv samt Foreningen for Rådgivende Ingeniører, der alle ønsker gruppeeksamen tilbage? Det gør jeg da også - ligesom alle folketingspolitikere bør gøre. Men at genindføre gruppeeksamen nu, ville være at sabotere den politiske proces, og det kan erhvervslivet heller ikke være tjent med. - Er du blevet udsat for gruppepres i Venstre? Overhovedet ikke. I Venstre er der plads til individuelle afgørelser.

ouououofflfl

