thisbestartofarticle
2015/01

ouououofflfl

USA anklager to mænd for kupforsøg i Gambia

ouououofflfl

To mænd i USA anklages for at have medvirket til kupforsøg i Gambia, og de fremstilles i retten mandag.

ouououofflfl



ouououofflfl

 Amerikanske myndigheder har mandag anklaget to mænd for medvirken i et mislykket kupforsøg i Gambia kort før nytår, oplyser det amerikanske justitsministerium. De to mænd fremstilles mandag i retten i henholdsvis Baltimore og Minneapolis. Den ene mand, Papa Faal, har dobbelt amerikansk-gambisk statsborgerskab, mens den anden, Cherno Njie, er amerikansk statsborger. De blev anholdt, da de vendte hjem fra Gambia, hvor de ifølge anklagerne var rejst til med det formål at vælte regeringen. - De anklages for sammensværgelser om at gennemtvinge en voldelig magtovertagelse i en fremmed stat, siger den amerikanske justitsminister, Eric Holder, i en skriftlig udtalelse. - USA fordømmer på det kraftigste sådanne konspirationer. Det er alvorlige anklager, og USA er forpligtet til at drage bagmændene til ansvar for deres handlinger. Feel har angiveligt sagt, at han var del af en gruppe med ansvar for kuppet. Kupforsøget har været omgærdet af mystik, da regeringen kort efter afviste, at det overhovedet havde fundet sted. Gambiske medier skrev 30. december, at en længere skudveksling havde fundet sted foran præsidentpaladset i hovedstaden Banjul. Præsidenten Yahya Jammeh var ikke i landet den dag. Ifølge det lokale medie Jollof News blev mindst fire mennesker dræbt under et forsøg på at vælte præsidenten. Den 49-årige præsident kom selv til magten ved et kup for 20 år siden, og han har siden holdt sine politiske modstandere i stram snor. Gambia er fire gange mindre end Danmark, og der bor knap to millioner mennesker i landet.

ouououofflfl

