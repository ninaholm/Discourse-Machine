OK-FORHANDLINGER FOR KOMMUNALE IGEN PÅ SPORET - RB.

KØBENHAVN, 7 februar (Reuter) - Både arbejdsgiver-og lønmodtagersiden på det amtskommunale område har nu godkendt den fordeling af de såkaldt specielle puljer, som KTO har forhandlet sig frem til i løbet af det seneste par uger. Det skriver Ritzaus Bureau fredag.
Dermed er forhandlingerne for de 622.000 (amts-)kommunalt ansatte tilbage på et rigtige spor, efter at parterne gik fra hinanden på det foregående møde sidste onsdag.
Forhandlingerne blev dengang udskudt, fordi de 61 organisationer, der er organiseret under KTO, ikke kunne blive enige om at fordele puljemidlerne på 250 mio. kr. mellem sig.
Derfor gav Kommunernes Landsforening (KL), der er KTOs modpart, organisationerne en ekstra uge til at blive enige om en fordeling. Og onsdag i denne uge meddelte KTO at have opnået intern enighed.
KLs godkendelse af KTOs interne fordeling var hovedresultatet af parternes møde fredag på Københavns Rådhus, og parterne mødes igen den 12. februar.
(c) Reuters Limited 1997.
