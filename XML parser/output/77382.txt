NEDGANG I PERSONBILUHELD I OKTOBER - DS.

KØBENHAVN, 7 november (Reuter) - Der var godt fire pct. færre personbiler impliceret i uheld i oktober i forhold til samme måned sidste år, oplyser Danmarks Statistik torsdag.
I oktober 1996 var personbiler impliceret i 524 uheld mod 548 samme måned året før. Der var en markant nedgang på 43 pct. i gruppen &quot;andre personbiluheld&quot;, som især omfatter uheld, hvor mere end to færdselselementer, heraf mindst en personbil er impliceret, skriver Danmarks Statistik.
I de første 10 måneder af 1996 var det samlede antal uheld omkring otte pct. lavere end i samme periode året før, og antallet af personskader var også omkring otte pct. lavere. (/olm).
(c) Reuters Limited 1996.
