Finsk Superfos-konkurrent fik fremgang i 1996.

KØBENHAVN, 28 februar (Reuter) - Den finske asfaltvirksomhed, Lemminkäinen, som bl.a. er aktiv på det danske asfaltmarked, fik i regnskabsåret 1996 en fremgang i det primære resultat på godt otte pct. til 94,7 mio. FIM, fremgår det af selskabets årsregnskab.
Lemminkäinen fik i 1996 en omsætning på 2.898 mio. FIM mod 2.719 mio. FIM året før.
I indeværende regnskabsår venter den finske asfaltvirksomhed fremgang i både omsætningen og indtjeningen. Regnskabet fortæller dog intet om koncernens forventninger til det danske asfalt marked.
Lemminkäinen har i de seneste par år været aktiv på det danske asfaltmarked og har i den tid fået presset priserne på markedet med 20-30 pct. Det har betydet, at de danske asfaltproducenter, såsom Superfos, Phønix, Icopal, Colas og Tarco har tabt markedsandele til finnerne.
1 FIM = 1,28 kr.
- Jørn Nurkka (+45) 33 96 96 55.
(c) Reuters Limited 1997.
