Thorax venter 97/98 res før skat på 1,5 mio kr.

KØBENHAVN, 31 juli (Reuter) - Thorax Holding forventer i regnskabsåret 1997/98 et resultat før skat på 1,5 mio. kr. mod 1,0 mio. kr. i 1996/97, skriver selskabet i sin regnskabsmeddelelse.
- Det budgetterede resultat før skat for næste regnskabsår forventes med en USD kurs på 6,50, hvilket er ledelsens estimat af USD kursen, at andrage et overskud før skat på 1,5 mio. kr., idet resultatet af næste halvårs drift ved samme USD kurs forventes at udgøre et overskud på 0,3 mio. kr., skriver selskabet.
Thorax fik en samlet omsætning på 22,7 mio. kr. mod 22,6 mio. kr. året før. Resultatet efter skat blev på 1,0 mio. kr. mod minus 3,1 mio. kr.
- Bestyrelsen finder ikke, at årets resultat er fuldt ud tilfredsstillende, hedder det i regnskabsmeddelelsen.
- Carl Johan Corneliussen (+45) 33 96 96 58.
(c) Reuters Limited 1997.
