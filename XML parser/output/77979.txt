MEGAKONCERNER BLIVER VIGTIGSTE EKSPORTMARKEDER - MM.

KØBENHAVN, 2 december (Reuter) - Danmarks fremtidige eksportmarkeder bliver de store globale koncerner med navne som Nestle og Volvo, skriver ugebrevet Mandag Morgen (MM).
- De globale koncerners betydning i verdensøkonomien vokser hurtigt, og samtidig bliver virksomhedernes stadigt mere åbne markedspladser for et mylder af underleverandører. Derfor vil megakoncerner gradvist fortrænge Sverige, Tyskland og andre geografiske områder som de mest interessante markeder for danske virksomheder, skriver MM.
Det politiske system overser tilsyneladende udviklingen, men flere danske virksomheder er så småt ved at indrette sig på at udbytte det store potentiale, konkluderer ugebrevet.
- Vi har kun set fem pct. af den omstilling, som globaliseringen og de nye værdikæder vil udløse i den offentlige sektor og indretningen af samfundet, siger ledende partner Anker Nielsen fra Ernst &amp; Young Management Consulting til MM. (/slj).
(c) Reuters Limited 1996.
