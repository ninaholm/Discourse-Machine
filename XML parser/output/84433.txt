Futop-omsætning steg 1 pct i maj - Garantifond.

KØBENHAVN, 4 juni (Reuter) - Den daglige omsætning af optioner og futures på Garantifonden for Danske Optioner og Futures steg i maj med een pct. til 2.232 kontrakter. Men som følge af færre handelsdage i maj end måneden før faldt det samlede antal handlede kontrakter i maj til 44.638 kontrakter fra 46.601 kontraker i april, fremgår det af FUTOP-statistikken for maj.
Handlen med statsobligationer steg med 47 pct. til 674 kontrakter dagligt, mens det samlede salg af rentebaserede kontrakter steg 32 pct. til 732 på dagsbasis.
Salget af aktiebaserede kontrakter faldt med 10 pct. til 1.500 kontrakter dagligt, svarende til 30.004 i alt i maj.
- Jørn Nurkka (+45) 33 96 96 55.
(c) Reuters Limited 1997.
