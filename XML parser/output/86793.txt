Skrabet ja-kampagne for Amsterdamtraktaten - ØU.

KØBENHAVN, 18 august (Reuter) - Alt tyder på, at erhvervslivets organisationer enten slet ikke sætter en ja-kampagne for Amsterdamtraktaten i gang eller gør det meget afdæmpet. Det skriver Økonomisk Ugebrev mandag.
- Dansk Arbejdsgiverforening laver slet ingen kampagne op til folkeafstemningen om Amsterdamtraktaten, og Finansrådet overvejer samme mulighed, skriver bladet.
Dansk Industri har planlagt seminarer, møder og sin egen guide til Amsterdam-traktaten, men det er endnu uvist, om organisationen vil tage dagbladskampagner i brug.
(c) Reuters Limited 1997.
