AP MØLLER MED I NYT OLIEFUND I ALGIERIET.

LONDON, 11 september (Reuter) - En netop afsluttet prøveboring i det algierske olie-og gasfelt, Berkine East No 4 (BKE-4), har bekræftet muligheden for at finde olie i den vestlige del af feltet, oplyser en af A. P. Møllers partnere i det algierske joint venture.
Partnerskabets operatør er det amerikanske Anadark Petroleum Corp., der ejer halvdelen af joint venturet. A. P. Møllers Maersk Olie Algeriet og engelske Lasmo Plc har hver 25 pct.
- Resultaterne fra BKE-4 boringen er vigtig og positiv for feltets videre udvikling, oplyser en talsmand fra Lasmo Plc, John Hogan.
Han tilføjer, at det seneste fund viser, at BKE er joint venturets største olie-og gasfund i Algeriet til dato. (/Reuter).
(c) Reuters Limited 1996.
