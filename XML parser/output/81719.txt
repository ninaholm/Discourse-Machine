Sonofon tæt på fordobling af kundetal i 1996.

KØBENHAVN, 18 marts (Reuter) - Mobiloperatøren Sonofon, som GN Store Nord ejer 53,5 pct. af, var tæt på en fordobling af sit antal af kunder i 1996, fremgår det af Store Nords regnskabsmeddelelse for 1996.
- Sonofon opnåede en væsentlig større tilgang af kunder end året før. Ved årets udgang havde selskabet næsten fordoblet kundemassen i forhold til årets begyndelse. Det samlede antal kunder var således over 510.000 ved årets udgang, skriver GN Store Nord.
Under hensyntagen til, at Store Nord har valgt at ændre bogføringsprincip omkring sin ejerandel bidrog Sonofon positivt til Store Nords primært resultat med 0,3 mio. kr., mens det ordinære resultat blev negativt påvirket med 29 mio. kr., fremgår det.
Store Nord fik i 1996 et primært resultat på 157 mio. kr. mod 108 mio. kr. i 1995, mens det ordinære resultat før skat blev på 213 mio. kr. mod 184 mio. kr. i 1995.
(c) Reuters Limited 1997.
