{\rtf1\ansi\deff0
ØKONOMISK OVERSIGT ER FOR OPTIMISTISK - UNIBANK.\line 
\line 
KØBENHAVN, 22 august (Reuter) - I Unibank er økonomerne ikke helt enige i Økonomiministeriets overordnede konjunktur vurdering, som den fremgår af Økonomisk Oversigt torsdag.\line 
- Regeringen er for optimistisk med sine forventninger, specielt for 1996. De er mere håbefulde for danske eksport, end vi mener, der er basis for at være, siger afdelingsdirektør Ellen Pløger fra Unibanks økonomiske afdeling til Reuters Finans.\line 
Regeringens forventning til udviklingen i importen også mere afdæmpet, end det Unibank forventer.\line 
- Når vi bevæger os ind i 1997, så er vi enige med regeringen om, at tingene er vendt. Mens regeringen forventer at tingene allerede vender i 1996, så mener vi, at vi skal frem til 1997, før at vi kan se forbedringerne, fortsætter hun.\line 
Et af de interessante ting i Økonomiske Oversigt, som Ellen Pløger har hæftet sig ved, er, at regeringen har hævet skønnet for underskuddet på de offentlige finanser.\line 
- Det er et tegn på, at den offentlige sektor bevæger sig hurtigere end det egentligt var planlagt, og det gælder både for de offentlige udgifter og investeringer. Det vil sige, at vækstbidraget fra den offentlige sektor bliver noget større end forventet, og det var vel ikke meningen med regeringens økonomiske politik, siger Ellen Pløger.\line 
Regerings skøn for underskuddet på statsfinanserne ligger nu på 15,3 mia. kr. for 1996 mod et forventet skøn i maj på 12 mia. kr.\line 
- Hvis man går tilbage til første gang regeringen kom med et skøn for finanserne i 1996, hvilket var i december 1994, så lå forventningerne på 16 mia. kr. Så man kan sige, at de er stort set er tilbage hvor de startede den gang, siger Ellen Pløger.\line 
I 1997 forventer regeringen nu et underskud på statsfinanserne på 5,8 mia. kr. mod 9,1 mia. kr. i maj. Til sammenligning forventer økonomerne i Unibank et underskud i 1997 på godt 10 mia. kr. (/jnu).\line 
(c) Reuters Limited 1996.\line 
}