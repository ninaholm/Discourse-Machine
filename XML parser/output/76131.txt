Valuta - USD styrket efter bombning af Iraq.

KØBENHAVN, 3 september (Reuter) - Den amerikanske
dollar fløj straks i vejret, da USA tirsdag morgen bombede
luftforsvarsstillinger i Iraq.
US-dollar blev hurtigt styrket til 1,4912 D-mark og
109,35 yen, men er siden faldet lidt tilbage.
Bombningen foregik i begyndelsen af det europæiske
valutamarked, og det forklarer en del af dollarens hurtige
reaktion, mener en markedsdeltager.
- Forskellen på denne bombning og starten af &quot;desert
Storm&quot; er, at det denne gang skete i starten af det
europæiske valutamarked, lyder kommentaren.
&quot;Desert Storm&quot; blev derimod indledt midt om natten, så
alle havde tid til at tænke over begivenhederne og komme
ind og købe US-dollars med denne viden, siger
valutahandleren.
Tirsdag morgen havde markedsdeltagerne altså ikke
tiden til en nærmere analyse før de handlede, og det førte
til køb af dollar mod D-mark i bundter af 10 og 20 mio.
USD, forklarer analytikere.
Mange har derfor fået købt lige lovlig mange
US-dollar, og analytikere mener, at kursen skal lidt ned,
før der igen kan blive tale om stigninger.
Holdningen er derfor, at der er en god chance for, at
kursen på den amerikanske valuta skal ned omkring 1,4860
D-mark, før den igen skal begynde at bevæge sig opad.
DEM/DKK  USD/DKK FRF/DKK USD/JPY USD/DEM
Tirsdag   11.09  3,8630   5,7515  1,1290  109,30  1,4885
Mandag    15.16  3,8635   5,7285  1,1295  109,10  1,4835
(/klp).
(c) Reuters Limited 1996.
