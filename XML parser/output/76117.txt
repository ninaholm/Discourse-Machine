BANKERS RESULTAT STEG 3 PCT VED HLV - FINANSTILSYN.

KØBENHAVN, 2 september (Reuter) - Pengeinstitutternes resultat steg med 194 mio. kr., eller tre pct., i første halvår 1996 i forhold til den samme periode sidste år, skriver Finanstilsynet i en pressemeddelelse efter at have gennemgået alle regnskaber fra pengeinstitutter med en arbejdende kapital på mindst 100 mio. kr.
- Resultatet for første halvår 1996 er 6.512 mio. kr. mod 6.316 mio. kr. i første halvår 1995. Det forbedrede resultat skyldes primært et fald på 23 pct. i afskrivninger og hensættelser på debitorer, skriver Finanstilsynet.
