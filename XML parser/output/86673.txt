Banker tjener mindre på privatkunder - P&amp;P.

KØBENHAVN, 14 august (Reuter) - Pengeinstitutternes udlånsrenter er faldet i løbet af det seneste år, selv om Nationalbanken ikke har rørt renteskruen siden august 1996, konkluderer månedsmagasinet Penge &amp; Privatøkonomi (P&amp;P) i den årlige rentesammenligning.
- Det er blevet billigere at være bankkunde. I snit sparer vores typiske modelfamlie næsten 10 pct. i renteudgift efter skat i forhold til for et år siden, skriver Penge &amp; Privatøkonomi.
I enkelte pengeinstitutter er udlånsrenterne faldet endnu mere, mens det er blevet dyrere for kunderne i to banker.
- Storbanken (Unibank, red.) har sammen med Sparbank den tvivlsomme ære at være de eneste banker i landet, hvor det er blevet dyrere at være kunde, skriver Penge &amp; Privatøkonomi.
De billigste banker i undersøgelsen er Pen-Sam Bank, Den Fri Bank, Din Bank, Codan Bank og Lån &amp; Spar Bank, fremgår det.
- Ole Mikkelsen (+45) 33 96 96 54.
(c) Reuters Limited 1997.
