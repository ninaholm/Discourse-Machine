Ordre øger kapacitet hos Mærsk i Tinglev - avis.

KØBENHAVN, 30 maj (Reuter) - A. P. Møller-virksomheden, Mærks Container Industri i Tinglev, har fået en ordre fra Maersk Line, der skaber behov for yderligere 80 ansatte. Selv om ordrens præcise størrelse ikke kendes, menes det at give en kapacitetsforøgelse på op imod 50 pct. flere reefercontainere pr. uge, skriver avisen Søfart.
- Præcist hvor stor ordren er, ønskes ikke oplyst, men der nævnes en kapacitetsforøgelse på op imod 50 pct. flere reefercontainere pr. uge, skriver Søfart.
Årsagen til Maersk Lines øgede behov for reeferkapacitet skyldes flere ting, fremgår det.
- Den øjeblikkelige situation på markedet for svinekød har blandt andet skabt et stort kapacitetsbehov i Europa, fordi svinepesten i Holland og Tyskland og særligt Taiwan har bevirket, at japanske opkøbere har støvsuget markedet for garanteret pestfrit kød fra de pt guldrandede danske producenter, skriver Søfart.
Men Maersk Lines nye nord-syd linier ud af Singapore og Algeciras mod henholdsvis New Zealand og Sydafrika har også øget behovet, fremgår det.
- Begge linier rapporteres i øvrigt at være kommet godt fra start, hvilket i sig selv har øget kapacitetsbehovet, skriver Søfart.
- Ole Mikkelsen (+45) 33 96 96 54.
(c) Reuters Limited 1997.
