KF sætter aktier på obs-liste pga kurspleje-sag.

KØBENHAVN, 1 maj (Reuter) - Københavns Fondbørs har overført fire selskabers fondskoder til observationslisten.
- Overførslen sker, idet Finanstilsynet på baggrund af undersøgelsen af en række værdipapirtransaktioner har anmodet om politimæssig efterforskning om overtrædelse af reglerne om kursmanipulation, jf. værdipapirhandelslovens paragraf 39, skriver KF enslydende i fire meddelelser.
Fondskoderne vil blive tilbageført fra observationslisten den 12. maj kl. 9.00.
De fire involverede selskaber er AGF Kontraktfodbold, Christensen &amp; Nielsen, Expedit og HT Defta.
- Eva Elgaard Pedersen (+45) 33 96 96 55.
(c) Reuters Limited 1997.
