Budgetredegørelse glemmer udlicitering - Venstre.

KØBENHAVN, 13 maj (Reuter) - Finansministeriets Budgetredegørelse 97, der netop er offentliggjort, glemmer fuldstændig begrebet udlicitering i bestræbelserne på at effektivisere den offentlige sektor. Det mener Venstres finanspolitiske ordfører Thor Pedersen.
- Budgetredegørelsen nævner en masse fine tiltag, der kan være med til at øge kvaliteten og effektiviteten i den offentlige sektor. Men den nævner ikke udlicitering med et ord. Gennem systematisk brug af udbud og udlicitering kan man sikre, at opgaverne løses bedst og billigst. Det vil regeringen åbenbart ikke erkende, skriver Thor Pedersen i en kommentar til Budgetredegørelse 97.
Han henviser til omfattende rapport om udlicitering fra PLS Consult som Indenrigsministeren har bestilt.
Ifølge Thor Pedersen påviser Bugetredegørelse 97, at der er meget stor forskel på administrationsudgifterne i landets kommuner.
- Det understreger at det er muligt at slanke den offentlige administratrion, uden at servicen forringes, mener han.
- Per Bech Thomsen (+45) 33 96 96 56.
(c) Reuters Limited 1997.
