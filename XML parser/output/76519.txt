BELGACOM FÅR KONKURRENCE I BELGIEN - AVIS.

KØBENHAVN, 25 september (Reuter) - Efter flere måneders forhandlinger har det amerikanske selskab US West Inc., sammen med sine belgiske partnere, lanceret et projekt om, at opbygge et telekommunikations netværk i Belgien, fremgår det af Wall Street Journal Europe onsdag.
Det såkaldte Telenet projekt indebærer investeringer for 1,5 mia. US-dollar i et nettværk, baseret på det eksisterende kabel tv-net i Flandern. Det nye net vil således komme til at konkurrerer med Belgacom, som Tele Danmark ejer 16,5 pct. af, skriver avisen.
- Telenet bliver en alvorlig konkurrent til Belgacom, når man ser på markedsandele, siger telekommunikationsanalytiker Paul Ryb fra James Capel til avisen.
Telenet&apos;s kabel tv-net dækker i øjeblikket 2,1 mio. hjem i Flandern, hvilket svarer til en dækning på 95 pct. i området. Inden år 2002 forventer Telenet, at hele området vil være dækket.
Hos Tele Danmark har man ingen kommentar til den nye konkurrent i Belgien.
Tele Danmark har sammen med Ameritech og Singapore Telecom købt 49 pct. af Belgacom. Tele Danmarks ejerandel udgør 16,5 pct. (/jnu).
(c) Reuters Limited 1996.
