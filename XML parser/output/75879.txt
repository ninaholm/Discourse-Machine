Valuta - Sårbar USD falder lidt tilbag.

KØBENHAVN, 23 august (Reuter) - Den amerikanske dollar
faldt tilbage i fredag formiddags valutahandel i Europa,
mens marken genvandt en smule af gårsdagens tab.
- USD formåede ikke at komme ordentligt i gang mod
D-marken efter Buba&apos;s større end forventede repo-sænkning,
og dollarens udsigter på kort sigt hælder mere mod et fald
i USD/DEM end en stigning , siger Klaus Baader fra
Deutsche Morgan Grenfell.
USD handles til kurs 1,4900 mod D-marken til formiddag
mod 1,4935 i går eftermiddag. Mod yen er USD faldet
tilbage til 108,40 mod 108,55 yen torsdag eftermiddag.
I markedet er holdningen den, at hvis en tysk
repo-sænkning ikke kan sætte gang i dollaren, er det svært
at se, hvad der så skulle kunne.
- USA har stadig problemer på skatte- og handelssiden,
så jeg ser ikke meget støtte for dollaren i den nære
fremtid, siger James Montier fra Kleinwort Benson.
Han peger ydermere på kapitalflugt fra USA til
obligationsmarkeder med mere attraktive afkast og
amerikanske aktieinvestorer, der er begyndt at lide af
højdeskræk, som faktorer der er med til at sætte pres på
dollaren.
Kleinwort forudser en USD/DEM-kurs på 1,45 ved
årsskiftet.
Den danske Nationalbank sænkede i morges renten på
indskudsbeviser fra 3,70 pct. til 3,50 pct. Sænkningen var
forventet i markedet, og kronen handles fortsat til 3,8635
mod D-marken.
DEM/DKK  USD/DKK FRF/DKK USD/JPY USD/DEM
Fredag    11.30  3,8635   5,7575  1,1330  108,40  1,4900
Torsdag   15.45  3,8635   5,7725  1,1335  108,55  1,4935.
(c) Reuters Limited 1996.
