{\rtf1\ansi\deff0
J LAURITZEN VIL SÆLGE TO KØLESKIBE I EFTERÅRET.\line 
\line 
KØBENHAVN, 4 september (Reuter) - Rederiet J. Lauritzen ønsker i løbet af efteråret at sælge to af sine ældre køleskibe. Det forklarer rederiets adm. direktør Claus V. Ipsen til Reuters Finans.\line 
- Vores interesse i at sælge køleskibene er udelukkende set ud fra en ren købmandsmæssig betragtning. Der ligger ikke andet i det, end at når markedet går godt, så overvejer man sine salgsmuligheder, siger han.\line 
Rederiet, der ejes af J. Lauritzen Holding, oplyste i sit halvårsregnskab, at efterårets resultat ville blive afhængigt af skibssalg.\line 
Det var dog ikke præciseret nærmere, hvilke skibe der var på tale.\line 
- JL&apos;s overordnede mål for 1996 er uændret at nærme sig et nettoresultat omkring balance, men det vil blive vanskeligt at opnå dette mål, hvis ikke gastankmarkedet forbedres noget, og hvis ikke nogle af de planlagte skibssalg gennemføres, hed det i halvårsregnskabet.\line 
Netop Lauritzens køleskibsdivision har tidligere haft ondt i indtjeningen, men udviklingen vendte i første halvdel af 1996, således at den division blev den primære årsag til rederiets samlede fremgang.\line 
Rederiet fik i første halvår et overskud før skat på 97,5 mio. kr. mod 63,5 mio. kr. i halvåret 1995.\line 
Claus V. Ipsen henviser til, at J. Lauritzen i august 1995 meddelte, at rederiet vil være mere aktive med køb og salg af køleskibe.\line 
J. Lauritzen har i alt seks ældre køleskibe fra 1982-85, men ønsker ikke at skille sig af med alle skibene allerede nu, pointerer Claus V. Ipsen.\line 
Når markedet går godt, er der samtidig god brug for skibene, siger han.\line 
Claus V. Ipsen bekræfter, at der er forhandlinger i gang. Men han siger samtidig, at han ikke venter, at de nødvendigvis fører til salg.\line 
- Der er ikke noget konkret, vi tror på i øjeblikket, siger han.\line 
J. Lauritzen har ingen intentioner om at skille sig af med de nyere køleskibe fra 1990-92, der i flere år har belastet rederiets regnskaber. (/uha).\line 
(c) Reuters Limited 1996.\line 
}