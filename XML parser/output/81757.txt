Store omkostninger trak ned i Dyrups 96-resultat.

KØBENHAVN, 19 marts (Reuter) - Malervarerproducenten S. Dyrup &amp; Co oplevede i 1996 et fald i resultatet på knap 20 pct. Det skyldes blandt andet, at koncernen har afholdt en række omkostninger, og at alle markeder ikke levede helt op til forventningerne, fremgår det af regnskabet, der blev offentliggjort onsdag.
Resultatet efter skat blev på 36,3 mio. kr. mod 44,7 mio. kr. året før.
- Resultatudviklingen afspejler, at koncenren i 1996 har afholdt fremadrettede omkostninger til blandt andet salg og distribrution, samt en forøget skattebyrde. Ikke alle markeder levede op til forventningerne, og resultatet må derfor betegnes som mindre tilfredsstillende, skriver ledelsen i regnskabet.
S. Dyrup &amp; Co er en del af den børsnoterede Monberg &amp; Thorsen-koncernen.
Tilbagegang i byggebranchen i det meste af Europa påvirkede også resultatet i negativ retning, fremgår det.
(c) Reuters Limited 1997.
