Valuta - USD svækket mod DEM, styrket mod JPY.

KØBENHAVN, 20 december (Reuter) - Den amerikanske
dollar har ikke kunne holde niveauet over for den tyske
D-mark over 1,56, mens den er styrket i forhold til den
japanske yen til 114,25.
Dealere fortæller om &quot;slut på årets stemning&quot; på
valutamarkedet, hvor der ikke ventes de store udsving i
dollaren inden nytår. Optimismen omkring dollaren er dog
ikke aftaget.
- Dollaren slutter året højt oppe, og markedets
opfattelse på kort sigt er, at de fundamentale faktorer er
ved at falde på plads, og at det er den amerikanske
økonomi som skal vise vejen i det nye år, siger Paul
Meggyesi fra Deutsche Morgan Grenfell i London.
Den tidligere franske præsident Valery Giscard
d&apos;Estaing sagde i dag, at Bank of France havde plads til
yderligere rentesænkninger, eftersom renterne var høje i
et land med inflationen under kontrol. Samtidig gentog han
sin opfordring til en svagere franc.
D&apos;Estaing mente at et niveau 5,50-5,60 USD/FRF var
målet for francen, sammenlignet med 5,25 USD/FRF i dag.
Den danske krone holder sig stabil mod den tyske
D-mark omkring kurs 3,8260.
DEM/DKK  USD/DKK FRF/DKK USD/JPY USD/DEM
Fredag    11.25  3,8260   5,9500  1,1320  114,20  1,5570
Torsdag   15.30  3,8265   5,9760  1,1330  114,05  1,5615.
(c) Reuters Limited 1996.
