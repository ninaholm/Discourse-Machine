Jørgen Tandrup ny formand for Superfos i 1998.

KØBENHAVN, 22 april (Reuter) - Adm. direktør i Skandinavisk Tobakskompagni Jørgen Tandrup er indstillet til at afløse Poul Andreassen som formand for Superfos, oplyser selskabet tirsdag.
- Da jeg fylder 70 år i februar 98, udtræder jeg i overensstemmelse med vedtægterne af bestyrelsen ved generalforsamlingen i 1998, sagde Poul Andreassen på selskabets generalforsamling tirsdag.
Bestyrelsen har allerede fået tilsagn fra Jørgen Tandrup om at opstille til posten, og bestyrelsen vil støtte et valg af ham, fremgår det.
(c) Reuters Limited 1997.
