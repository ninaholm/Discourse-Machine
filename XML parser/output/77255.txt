OBLIGATIONER ÅBNER POSITIVT EFTER STIGNING I USA.

KØBENHAVN, 1 november (Reuter) - Det danske obligationsmarked er fredag morgen åbnet op med en positiv stemning som følge af, at det amerikanske marked torsdag lukkede højere.
- Vi starter et lille kvart point højere med USA, der torsdag steg pga. et fald i råvarepriserne. Vi venter ellers et lidt afdæmpet marked frem til de amerikanske ledighedstal i eftermiddag, siger en obligationshandler.
Statens benchmark handles kort før den officielle åbning til kurs 107,82/6,83 pct. mod kurs 107,62/6,86 pct. i eftermarkedet torsdag.
(c) Reuters Limited 1996.
