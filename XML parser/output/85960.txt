Afgifter bag ventet opdrift i priser - Nykredit B.

KØBENHAVN, 23 juli (Reuter) - Afgiftsstigninger og højere fødevarepriser bærer hovedansvaret for en stigende inflation i juni. Men gennemslaget fra afgifterne ser ud til at være mindre end 100 pct., og fødevarepriserne er normalt kendetegnet ved en stor volatilitet. Derfor er opdriften i forbrugerpriserne på linie med det forventede, siger Nykredit Banks cheføkonom, John Madsen.
- Den underliggende inflation renset for fødevarepriser og afgiftsstigninger opfører sig fortsat pænt, og vi ser ingen grund til at ændre på vores inflationsskøn, siger John Madsen.
(c) Reuters Limited 1997.
