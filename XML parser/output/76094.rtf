{\rtf1\ansi\deff0
M JAKOBSEN TIL FREDERIKSHAVN EFTER DANYARD-KRISE.\line 
\line 
KØBENHAVN, 30 august (Reuter) - Erhvervsminister Mimi Jakobsen har stor forståelse for den uro, som skibsværtet Danyards krise har skabt i Nordjylland, og bl.a. derfor mødes hun med Frederikshavns borgmester på tirsdag.\line 
- Hvis jeg og ministeriet overhovedet kan hjælpe, er vi parate med råd og dåd. Her og nu støtter jeg de private kræfter og initiativer, der er i gang for at redde Danyard gennem krisen, siger Mimi Jakobsen, der ikke lover økonomisk hjælp.\line 
Lauritzen Gruppen, der ejer Danyard, har besluttet at lukke det nordjyske værft i 1998.\line 
- I Danmark hverken kan eller vil vi konkurrere på statsstøtte. Derfor vil jeg ved det næste møde endnu engang opfordre EU til at forøge det internationale pres for at få OECD-aftalen om fjernelse af værftsstøtte underskrevet, siger Mimi Jakobsen i forlængelse af Lauritzen Gruppens beslutning. (/olm).\line 
(c) Reuters Limited 1996.\line 
}