{\rtf1\ansi\deff0
KURSREGULERING TRAK NØRRESUNDBY BANK NED I HLV.\line 
\line 
KØBENHAVN, 22 august (Reuter) - På trods af en pæn fremgang i den primære drift i årets første seks måneder kan Nørresundby Bank alligevel efter halvåret se tilbage på et fald i overskud før skat på knap 20 pct. i forhold til samme periode sidste år. Det fremgår af regnskabet over første halvår 1996 torsdag.\line 
- Ændringen skyldes overvejende den store forskel i kursreguleringerne. Reguleringerne var i 1995 på ca. 17 mio. kr., og i år er de nær nul. Det store udsving skyldes den generelle renteudvikling, forklarer Nørresundby Bank.\line 
Nørresundby Bank fik i første halvår et overskud før skat på 40 mio. kr. mod 49 mio. kr. i halvåret 1995.\line 
Nettorente-og gebyrindtægterne er i perioden steget seks mio. kr. til 111 mio., mens andre ordinære indtægter ligger knap tre mio. kr. højere. Men samtidig steg bankens driftsudgifter med fire mio. kr. til 64 mio.\line 
- Det skal bemærkes, at fremgangen i nettorente-og gebyrindtægterne ikke skyldes en forøget rentemarginal men en større aktivitet på fonds-udlands-og specielt realkreditområdet samt et forøget forretningsvolumen, skriver ledelsen, der er særdeles tilfreds med 1. halvår.\line 
[MORE].\line 
}