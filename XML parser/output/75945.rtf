{\rtf1\ansi\deff0
TELE DK LAVER DIVISION SPECIELT TIL STORKUNDER.\line 
\line 
KØBENHAVN, 26 august (Reuter) - Tele Danmark ventes at være klar med en særskilt division, der kan tage konkurrencen op med nye operatører på det danske telemarked inden årets udgang, oplyste direktør Ralf Egede Andersen på et seminar mandag.\line 
Den nye division vil få mulighed for at tilbyde individuelle takster til enkelte kunder, hvilket Tele Danmark-koncernen ikke har lov til jævnfør lovgivningen på området.\line 
Det betyder at Tele Danmark i konkurrence med for eksempel det svenske Telia eller Tele 3 kan tilbyde store erhvervskunder billigere telefoni uden at skulle at sætte prisen ned på alle erhvervskunder.\line 
Og netop de store erhvervskunder, der ringer meget til udlandet, er den gruppe kunder, som de konkurrerende operatører i første omgang forsøger at lokke med bedre tilbud end Tele Danmark.\line 
- Konstruktionen kræver, at divisionen bl.a. er regnskabsmæssigt adskilt fra koncernen, og så skal divisionen lave en interconnect-aftale med Tele Danmark i stil med den, som Telia og Tele 3 har lavet.\line 
- Vi forventer, at vi før jul har en interconnect-aftale af den type på plads, sagde Ralf Egede Andersen.\line 
I første omgang er der tale om telefoni til udlandet for erhvervskunder over en vis størrelse. Ralf Egede Andersen vil ikke sige, hvor meget billigere de kommer til at ringe, men sagde, at rabatten ville komme over 26 pct., og det er netop skæringsgrænsen for en af Tele Danmarks andre rabatordninger. (/uha).\line 
(c) Reuters Limited 1996.\line 
}