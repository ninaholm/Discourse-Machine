Minister afviser at spørge om Færøbank-sagen.

KØBENHAVN, 9 juli (Reuter) - Justitsminister Frank Jensen afviser onsdag at rette spørgsmål til den undersøgelseskommissionen, der er igang med til at udrede trådene i Færøbank-sagen. Minister skriver i et svar til Enhedslistens Frank Aaen, at alle bør give kommissionen arejdsro &quot;til uforstyrret at udføre den opgave, som vi har bedt den om&quot;.
- Jeg appelerer derfor til, at vi afventer kommissionens beretning. Jeg håber, at spørgeren har forståelse for, at jeg derfor ikke er indstillet på at indhente kommissionens kommentarer til udtalelserne, skriver Frank Jensen.
Frank Aaen havde bedt ministeren om at forholde sig til udtalelser fra den tidligere industriminister Anne Birgitte Lundholt, der i april udtalte til Jyllands-Posten, at &quot;hun har erfaret, at undersøgelsen ikke kommer til at give hende problemer&quot;.
Ligeledes henviste Enhedslistens finansordfører til udtalelser fra Den Danske Banks bestyrelsesformand Poul Svanholm om, at der efter de oplysninger banken har &quot;ikke kan lægges ham eller banken noget til last&quot;.
Derfor bad Frank Aaen ministeren om at indhente en kommentar fra kommissionen til disse udtalelser.
Ministerens svar indeholder ingen antydninger af, hvornår kommissionen skulle være klar til at aflevere rapporten.
- Erik Matzen (+45) 33 96 96 51.
(c) Reuters Limited 1997.
