DANSKE AKTIER KAN FORTSÆTTE OP EFTER USA-LØFT.

KØBENHAVN, 5 februar (Reuter) - En positiv udvikling på det amerikanske marked tirsdag, en stadig stærk USD samt faldende renter giver udsigt til endnu en dag med stigende danske aktiekurser, vurderer en aktiehandler onsdag morgen.
- Vi har svært ved at tro på, at det kan blive ved, men de udenlandske investorer har åbenbart bestemt sig for at ville tage fra. Specielt bankerne kan stige igen, lyder vurderingen.
KFX-indekset endte tirsdag for tredje dag i træk i all-time-high med et løft på 0,80 indekspoint til 150,76.
På New York Stock Exchange faldt Tele Danmark 2 kr. til kurs 376, mens Novo Nordisk steg 3 kr. til 588. Og netop Novo Nordisk-aktien ventes at kunne tiltrække sig opmærksom onsdag efter et kursfald på 8 kr. tirsdag i et ellers stigende marked.
- Analytikerne strør dog ikke om sig med købsanbefalingerne på Novo i øjeblikket, siger en handler.
Den Danske Bank kan onsdag fortsætte de seneste dages markante stigningstakter, lyder vurderingen. Det er specielt en børsmægler, der køber op i DDB og Unibank. Og han har mange penge med, siger en aktiehandler.
Igen onsdag kan Phønix-føljetonen få tilført nye impulser. Udlægningen af tirsdagens meddelelse fra Phønix-bestyrelsen er, at der kan ventes endnu et tilbud fra norske Rieber &amp; Søn. Hvis det ikke kommer, betragtes Marius Pedersen som favorit til at løbe af med asfaltkoncernen, mens Superfos-tilbuddet ikke synes at tiltrække Phønix-bestyrelsen.
Det ventes ikke, at onsdagens FOMC-møde i den amerikanske centralbank får betydning for udviklingen på det danske aktiemarked, da mødet først afsluttes efter dansk børstid.
KFX-aktier:  Kurs torsdag     kl. 15.30    +/- Novo-Nordisk .........   585      - 6 Den Danske Bank ........ 543     + 12 Tele Danmark ........... 378      + 8 Danisco ................ 369      + 3 D/S 1912 .......... 185.000   - 2000 D/S Svendborg ..... 266.000   - 1000 Sophus Berendsen ...... 849      + 9 Unidanmark ............ 350      + 1 Carlsberg ............. 390      + 2 BG Bank ................ 296      + 4.     KFX-aktier:  Kurs tirsdag   kl. 15.30      +/- FLS ................... 850      + 5 Københavns Lufthavne ... 685   0 Coloplast ............. 491     + 10 ISS ................... 154      + 4 Superfos ............... 795   0 Jyske Bank ............. 490      + 6 GN Store Nord .......... 685      + 5 Chr. Hansen ........... 815      + 5 Radiometer ............ 376      + 4 SAS Danmark ............. 83,50   + 2,00.
Ved dobbeltklik på følgende koder kan oplysninger om
den seneste udvikling på det danske aktiemarked ses:
(.KFX)    - KFX Indekset
(.PG.CO)  - Top 10 stigninger i procent
(.PL.CO)  - Top 10 tabere i procent
(.AD.CO)  - Markedsoverblik inkl. volumen i stk.
(KFXc1)   - KFX februar futuren
(0#TOP.CO)- KFX-aktier seneste kursudvikling
(.AV.CO)  - Top 10 efter styk-volumen
(.AT.CO)  - Top 10 efter kursbevægelser
(/søp).
(c) Reuters Limited 1997.
