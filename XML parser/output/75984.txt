BRF FORBEDREDE PRIMÆR DRIFT MED 18 PCT I 1 HLV.

KØBENHAVN, 27 august (Reuter) - BRFkredit har i de første seks måneder af 1996 forbedret den primære drift med 18 pct. til 347 mio. kr. i forhold til de 294 mio. kr. som var resultatet efter første halvdel af 1995. Det fremgår tirsdag af koncernens halvårsregnskab.
- Dette skyldes, at indtægterne steg fem pct. som følge af en meget større udlånsaktivitet end budgetteret, og at tab og hensættelser blev reduceret med 40 pct. i forhold til 1. halvår 1995, skriver BRFkredit regnskabsmeddelelsen.
BRF har i første halvår 1996 hensat 55,5 mio. kr. til tab mod 92,2 mio. kr. i samme periode sidste år.
Før skat blev resultatet i BRF 342 mio. kr. mod 394 mio. kr. ved halvåret 1995. Tilbagegangen i resultatet før skat skal primært findes i kursreguleringerne.
I årets første seks måneder er det blevet til et kurstab på knap 6 mio. kr. mod en kursgevinst på 100 mio. kr. sidste halvår.
[MORE].
