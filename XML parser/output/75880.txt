Valuta - USD lavere mod DEM, upåvirket af US-tal.

KØBENHAVN, 23 august (Reuter) - Det amerikanske tal
for varige forbrugsgodeordrer i juli overraskede markedet
ved at vise en stigning på 1,6 pct., hvor man havde
forventet en stigning på 0,3 pct.
Den amerikanske dollar forblev imidlertid stort set
upåvirket, og handles som det meste af eftermiddagen
til 1,4880 D-mark efter at have været oppe i 1,4900
tidligere.
De amerikanske obligationer var ikke begejstrede for
tallet, og den 30-årige T-Bond er faldet 18/32 dele til
98-09, siden fredagens handel åbnede i USA.
Over for den japanske yen er USD styrket marginalt til
108,50 mod 108,40 yen tidligere i dag.
- Tallet (for varige forbrugsgoder) paser ind i
billedet af en økonomi, der fastholder sit vækstmomentum
hen over sommeren, siger Russel Sheldon fra Mellon Bank.
Den franske franc falder ligeledes lidt tilbage, og
handles til 3,4120 mod D-mark fra 3,4075 sent i går
eftermiddags. I det hele taget sniger D-marken sig ind på
de øvrige valutaer. Den italienske lire måtte således
afgive en lire i eftermiddagens handel til 1019,00.
DEM/DKK  USD/DKK FRF/DKK USD/JPY USD/DEM
Fredag    15.32  3,8630   5,7495  1,1315  108,50  1,4880
Fredag    11.30  3,8635   5,7575  1,1330  108,40  1,4900
(/clm).
(c) Reuters Limited 1996.
