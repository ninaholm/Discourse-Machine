Manglende britisk ølfusion ikke bekymrende - FT.

KØBENHAVN, 22 maj (Reuter) - Aktionærerne i den britiske bryggerigruppe, Bass, har ingen grund til bekymring, hvis fusionen mellem Bass og Carlsberg-Tetley (C-T) ikke bliver gennemført, fremgår det torsdag af &quot;The Lex Column&quot; i den engelske avis Financial Times (FT).
- Når man ser på C-T&apos;s seneste regnskabsresultat, har investorerne ingen grund til bekymring, hvis Bass vælger at droppe fusionen. C-T&apos;s resultat faldt 28 pct. i første halvår, skriver avisen.
FT konkluderer således, at med den vej det går med C-T vil Bass få glæde af konsolideringen i bryggerisektoren selvom, at fusionen ikke bliver gennemført.
Godkender den britiske handels-og industriminister til gengæld aftalen, uden at stille alt for mange krav om frasalg og ligende, vil fusionen være positiv for Bass, hedder det.
Carlsberg-Tetley ejes fifty-fifty af Bass og Carlsberg. Bass ønsker at overtage hele C-T mod en aktiepost til Carlsberg på 20 pct. i Bass-Gruppen.
Godkendelsen af fusionen mellem Bass og C-T har været udskudt af de britiske myndigheder siden den 25. august sidste år, hvor aftalen blev offentliggjort.
Det er nu op til den nye britiske handels-og industriminister, at træffe en afgørelsen omkring fusionen mellem bryggerierne.
- Jørn Nurkka (+45) 33 96 96 55.
(c) Reuters Limited 1997.
