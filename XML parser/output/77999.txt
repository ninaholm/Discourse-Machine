AKTIEMARKED STIGER I OVERRASKENDE STILLE MARKED.

KØBENHAVN, 2 december (Reuter) - Det danske aktiemarked har ikke taget en stærk dollar og et positivt obligationsmarked specielt alvorligt, lyder vurderingen fra en aktiehandler.
- Aktiviteten er overraskende lav i forhold til de positive faktorer udenom aktierne, siger han.
KFX-indekset er steget med marginale 0,08 point til 130,98, og dealeren ser et indeks, der slutter dagen 0,1-0,2 point højere.
Dealeren mener, at sidste uges pæne stigninger kan have lagt en dæmper på markedsinteressen mandag.
(c) Reuters Limited 1996.
