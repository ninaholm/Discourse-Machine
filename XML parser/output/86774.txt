Aktiemarkedet faldt 0,62 pct efter USA-nedtur.

KØBENHAVN, 18 august (Reuter) - Fredagens tre pct. kursfald på det amerikanske aktiemarked kastede mandag sin skygge henover det danske aktiemarked, hvor KFX-indekset faldt 1,13 point til 180,86.
- Fredagens fald i USA smittede af på det danske marked, og mange af markedsdeltagerne har holdt sig på sidelinien for at se, om tendensen vil fortsætte i USA igen i aften, siger en handler. Tirsdagens udvikling kommer til at afhænge af udviklingen i USA, samt regnskaberne fra ISS, BG Bank og Rentokil, vurderer han.
(c) Reuters Limited 1997.
