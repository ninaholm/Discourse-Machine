DANSKE AKTIER SES STIGE EFTER MARKANT USA-FREMGANG.

KØBENHAVN, 13 februar (Reuter) - De danske aktier ventes igen torsdag at stige efter et løft i KFX-indekset på 1,39 point til 152,86 onsdag. En stigning på 1,5 pct. i Dow Jones indekset, en fortsat stærk USD og moderat faldende renter lægger grunden for de positve forventninger.
- En stigning på omkring 1 pct. kan ikke udelukkes, vurderer en aktiehandler.
SAS ventes umiddelbart at tiltrække sig opmærksomhed efter meldingerne om, at selskabet er på vej ind i en alliance bestående af ni internationale flyselskaber.
(c) Reuters Limited 1997.
