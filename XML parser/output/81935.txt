Regeringen underminerer danske EU-forbehold - SF.

KØBENHAVN, 21 marts (Reuter) - Regeringen kører en &quot;systematisk undergravelseskampagne&quot; mod de danske forbehold overfor Maastricht-traktaten, skriver SF&apos;s leder, Holger K. Nielsen i sin ugentlige kommentar på internettet fredag.
SF-lederen mener, at statsminister Poul Nyrup Rasmussen spiller et dobbeltspil, når han på den ene side siger: De danske EU-forbehold står fast før, under og efter regeringskonference, samtidig med, at han selv er med til at udhule indholdet i forbeholdene.
- Hænger det overhovedet sammen, at Nyrup på den ene side påstår, at undtagelserne står fast også efter regeringskonferencen, når han samtidig er leder af en regering, der kører en systematisk undergravelseskampagne for at få undtagelserne ophævet? Ikke efter min menig, skriver Holger K. Nielsen.
Han mener, at Nyrup på den ene side lover den danske befokning at undtagelserne står fast, mens han på den anden side lover de andre EU-lande, at Danmark nok skal få ophævet forbeholdene, så der ikke opstår problemer i forhold til samarbejdet.
- Morten Bonde Pedersen (+45) 33 96 96 51.
(c) Reuters Limited 1997.
