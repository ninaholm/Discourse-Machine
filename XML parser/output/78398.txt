SKANDIA SATSER FORTSAT PÅ NORDEN - KONCERNCHEF.

STOCKHOLM, 17 december (Reuter) - Skandia lader sig ikke slå ud af det mislykkede forsøg på at overtage det svenske realkreditselskab Stadshypotek. Skandia satser fortsat på yderligere vækst i Norden og en forbedring af effektiviteten, sagde den kommende koncernchef, Lars-Eric Petersson, på et pressemøde i Stockholm tirsdag.
Skandia har en markedsandel på fem-seks pct. i Danmark i øjeblikket, men målet er at blivet større, fremgik det.
- Vi er ikke tilfreds med det. Vi venter fortsat at satse der, sagde Lars-Eric Petersson. (/Reuter).
(c) Reuters Limited 1996.
