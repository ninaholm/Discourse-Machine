DEM/DKK er Skandinaviens kedeligste kryds - Unibank.

KØBENHAVN, 7 juli (Reuter) - Den danske krones stabilitet er skyld i, at DEM/DKK er Skandinaviens kedeligtste valutakryds, skriver analytikere fra Unibank Markets i deres ugentlige Nordisk Update.
- DEM/DKK er kandidat til titlen som om end ikke Europas så i hvert fald Skandinaviens kedeligste valutakryds. Den implicitte volatilitet er nu nede i 0,3 pct., og vi ser fortsat stor stabilitet i DEM/DKK, hedder det i kommentaren.
Unibank Markets konstaterer, at køberne er blevet kraftigt afvist ved modstandsniveauet 381,05, og det understøtter scenariet om, at det fortsat er sælgerne, der besidder den underliggende kontrol på markedet for D-mark/kroner.
- Salgspresset anses således for intakt, så længe DEM/DKK forbliver under kursniveauet 381,05, og en lukkekurs under 380,50 vil bekræfte en fortsættelse nedad mod kursniveauet 379,35 i de kommende uger, hedder det i vurderingen.
Modsat vil en uventet stigning over kurs 381,05 indikere en udfordring af det vigtige modstandsniveau ved kurs 382,10, konkluderes det.
- Ole Mikkelsen (+45) 33 96 96 54.
(c) Reuters Limited 1997.
