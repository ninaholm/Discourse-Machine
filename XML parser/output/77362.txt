DUC&apos;S GASPRODUKTION STEG 22 PCT I OKTOBER - APM.

KØBENHAVN, 6 november (Reuter) - Gasproduktionen fra
Dansk Undergrunds Consortiums (DUC) felter i Nordsøen steg
i oktober 1996 til 530 mio. kubikmeter (m3) fra 436 mio.
m3 i september 1996, oplyser operatøren A.P. Møller
onsdag.
Det svarer til en stigning på 22 pct. Her følger en
oversigt over DUC&apos;s gasproduktion:
(Alle tal i mio. m3) okt 96    sep 96    okt 95 Totalproduktion  530  436  377
I alt har gasproduktionen i årets 10 første måneder
været på 4.602 mio. m3, og det er 24 pct. mere end i samme
periode i 1995.
I januar-oktober sidste år producerede DUC således
3.708 mio. m3 gas i Nordsøen. (/uha).
(c) Reuters Limited 1996.
