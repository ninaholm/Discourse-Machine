SIGTELSE MOD FHV FMD FRAFALDET - HVIDBJERG BANK.

KØBENHAVN, 28 januar (Reuter) - Sigtelsen mod den tidligere formand for bestyrelsen i Hvidbjerg Bank er nu frafaldet, oplyser bankens ledelse.
- I forbindelse med den verserende sag mod den tidligere direktør i Hvidbjerg Bank har bankens forhenværende formand også været sigtet for meddelagtighed i mandatsvig og overtrædelse af skattelovgivningen. Denne sigtelse er nu frafaldet af anklagemyndigheden, hedder det i en pressemeddelelse.
Her fremgår det også, at sagen mod den tidligere direktør ventes afsluttet medio 1997. (/olm).
(c) Reuters Limited 1997.
