Dansk spiritussalg steg 1,6 pct år/år i marts.

KØBENHAVN, 6 juni (Reuter) - Det samlede danske spiritussalg steg i marts 1997 med 1,6 pct. i forhold til samme måned i 1996. Det viser beregninger foretaget på baggrund af afgiftstal fra Told &amp; Skat. Der blev i marts solgt 508.573 liter ren spiritus mod 500.428 liter i marts 1996.
For første kvartal 1997 under et er der tale om en fremgang i spiritussalget på 2,7 pct. til 1.242.516 liter fra 1.210.413 liter i første kvartal 1996.
I 1996 steg det det danske spiritussalg 3,9 pct. til 5,8 mio. liter.
Det danske spiritusmarked domineres af Danisco Distillers med en markedsandel på godt 62 pct., mens Carlsbergs datterselskab Vingaarden har en andel på ca. fem pct.
- Eva Elgaard Pedersen (+45) 33 96 96 57.
(c) Reuters Limited 1997.
