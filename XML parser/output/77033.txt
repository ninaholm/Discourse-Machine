SMITHKLINE-SALG AF NOVOS SEROXAT 54 PCT OP I 3 KVT.

KØBENHAVN, 22 oktober (Reuter) - Salget af Novo Nordisks antidepressionsmiddel Seroxat/Paxil, som SmithKline Beechman markedsfører under licens udenfor Norden, lå i tredie kvartal 54 pct. over salget i samme periode sidste år. Det oplyser den anglo-amerikanske medicinalkoncern i sin kvartalsmeddelelse tirsdag.
Salget nåede i tredie kvartal op på 189 mio. britiske pund, hvoraf 122 mio. blev omsat i USA.
For de første tre kvartaler er SmithKline Beechman&apos;s salg af den populære danske &quot;lykkepille&quot; nu nået op på 502 mio. britiske pund, heraf 310 mio. i USA, svarende til en stigning på 42 pct.
Novo Nordisk markedsfører selv Seroxat i de nordiske lande.
Sidste år blev Seroxat som det første præparat af sin slags godkendt til behandling af panikangst i Danmark, Finland og Sverige. (/slj).
(c) Reuters Limited 1996.
