JELVED BEHØVER IKKE FRYGTE LØNUDVIKLING - LO.

KØBENHAVN, 17 september (Reuter) - Økonomiminister Marianne Jelved bekymrer sig unødigt for lønudviklingen i Danmark, mener LO&apos;s formand Finn Thorgrimsorav om markant høje lønstigninger, fordi det ville være imod den strategi, der har været ledetråden siden 1987, forklarer han til Reuters Finans.
- Fagbevægelsen har fulgt en strategi i snart 10 år, hvor det er bedre med reallønsstigninger ved lav inflation end høje pengelønsstigninger, der ædes op af en accelerende prisudvikling, siger Finn Thorgrimson.
Marianne Jelved siger til Jyllands-Posten tirsdag, at regeringen kan blive tvunget tl at gennemføre en ekstraordinær stramning af finanspolitikken, hvis næste års overenskomster bliver for dyre. For høje lønstigninger går ud over den danske konkurrenceevne og dermed dansk eksport.
Dertil siger Finn Thorgrimson, at fagbevægelsen godt kender sammenhængen mellem lønudvikling og inflation, og at LO ikke ønsker at komme tilbage til 1980&apos;ernes høje prisstigningstakter. Han vil dog ikke sætte procenter på LO&apos;s maksimale krav til lønstigningerne i 1997.
- Men det er klart, at der skal ikke ske nogen større lønstigning, siger LO-formanden.
Fagbevægelsen undrer sig i øvrigt over, at Marianne Jelved på dette tidspunkt udtrykker bekymring over dansk lønudvikling, fordi betalingsbalancoverskuddet og udenrigshandlen viser fremgang.
Endvidere peger LO på, at den lavere lønudvikling i Tyskland, som Marianne Jelved henviser til, endnu ikke har vist sig i statistikkerne.
De seneste tal viser ifølge LO, at lønstigningstakten er på niveau med den danske, og at det derfor er en myte at tale om lavere lønudvikling i Tyskland end herhjemme.
Samtidig mener fagbevægelsen, at lønudviklingen i hhv. Danmark og Tyskland ikke kan ses uafhængigt af konjunkturudviklingen i de to lande. Hvor Danmark nu er på vej ind i en højkonjunktur, er Tyskland endnu ikke helt ude af sine vanskeligheder.
- Jeg er ikke et øjeblik i tvivl om, at det danske arbejdsmarkedet hører til de bedst fungerende i EU. Og når kontintal-europa - med Tyskland i spidsen - kommer op i vores væksttempo, vil lønudviklingen i Danmark være i underkanten af stigningerne i udlandet, forudser Finn Thorgrimson.
Han opfordrer samtidig regeringen til at fastholde sin nuværende strategi med en langsigtet og behersket opstramning af økonomien.
- En holdbar og velovervejet finanspolitik er bedre end en slingrekurs, siger han. (/uha).
(c) Reuters Limited 1996.
