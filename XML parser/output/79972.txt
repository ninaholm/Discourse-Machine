AKTIER VENTES FORTSÆTTE OPTUR EFTER NY KFX-REKORD.

KØBENHAVN, 7 februar (Reuter) - Det danske aktiemarked sluttede fredag ugen af med maner. Det gav sig udslag i en stigning i KFX-indekset på totredjedel point til 152,90, hvilket er ny rekord.
- Det så ellers en overgang ud til, at markedet vil falde lidt tilbage, men med offentliggørelsen af de amerikanske ledighedstal kom det meget flot igen - specielt bankaktierne, siger en aktiechef.
I USA ligger Dow Jones Industrial indekset til et plus på 76 point i 6.847. Også det amerikanske obligationsmarked ligger flot fredag eftermiddag.
(c) Reuters Limited 1997.
