SYDBANK VENTER IKKE TYSK RENTESÆNKNING TORSDAG.

KØBENHAVN, 20 januar (Reuter) - Sydbank venter ingen tysk rentenedsættelse i løbet af ugen, fremgår det af bankens ugentlige kommentar til rentemarkedet.
- Bundesbanks møde på torsdag vil tiltrække sig opmærksomhed, idet der er flere der mener, at en rentenedsættelse er forestående. Det er et synspunkt, som Sydbank ikke deler. IFO-indekset, der offentliggøres i løbet af ugen, ventes at vise en stigning, hvilket kombineret med en svækkelse af den handelsvægtede D-mark fjerner behovet for en rentenedsættelse, skriver Sydbank.
Banken peger på, at ugens vigtigste begivenhed bliver Greenspans tale om økonomiens tilstand for Kongressen tirsdag.
- Talen vil kunne give et fingerpeg om, hvorvidt de seneste relativt stærke nøgletal giver anledning til en ændring af Feds politik. Hvis der i talen er en bias i retning af en stærkere økonomisk vækst, kombineret med indikatoner på at inflationen kan stige, vil obligationsmarkedet reagere negativt, skriver Sydbank.
Hvis Greenspan i modsat falt fastholder, at væksten er moderat, og der ikke er grund til at frygte inflationen, er der en vis chance for, at obligationsmarkedet kan stabilisere sig, vurderer Sydbank. (/mbp).
(c) Reuters Limited 1997.
