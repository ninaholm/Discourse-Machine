Tele DK vil tilbyde mobiltelefoni til lavere pris.

KØBENHAVN, 19 marts (Reuter) - Tele Danmark vil tilbyde mobiltelefoni til mere attraktive priser. Priser, der svarer til næsten fastnetpriser. Det sagde adm. direktør for Tele Danmark Mobil, Jørgen Bang-Jensen, ved et pressemøde i Telestyrelsen onsdag efter tildelingen af de nye DCS 1800-licenser.
- Vi vil tilbyde mere attraktive priser på mobiltelefoni, hvad der svarer til næsten fastnetpriser med næsten fastnetkvalitet, sagde han.
(c) Reuters Limited 1997.
