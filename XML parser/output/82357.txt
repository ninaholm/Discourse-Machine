Spar Nord sænker skøn for KFX-indekset ultimo 97.

KØBENHAVN, 7 april (Reuter) - Selvom om Sparekassen Nordjylland (Spar Nord) stadig forventer stigende aktiekurser, nedjusterer banken sin forventning til KFX-indekset ultimo 1997. Det skriver banken i publikationen Strategi.
- Vi forventer fortsat et stigende dansk aktiemarked resten af året, men nedjusterer vores skøn for KFX-indekset ultimo 1997 fra niveauet 160-165 til 155-160, primært på grund af den amerikanske rentestigning, der har sendt bølger gennem de europæiske markeder, skriver Spar Nords økonomer.
(c) Reuters Limited 1997.
