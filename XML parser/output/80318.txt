MIDTBANK ANBEFALER INWEAR FREM TIL HALVÅRSRAPPORT.

KØBENHAVN, 18 februar (Reuter) - Midtbank anbefaler sine kunder at købe aktier i modehuset InWear op til offentliggørelsen af halvårsregnskabet for 1996/97 på torsdag. Det fremgår tirsdag af den ugentlige markedskommentar, Finans Fokus, fra banken.
- Vi venter et pænt halvårsregnskab pga. gode konjunkturer og et højt privatforbrug og dermed en bekræftigelse af de positive forudsætninger ved børsindtroduktionen. Lever regnskabet op til vores forventninger, ser vi brud af kurs 300, skriver Midtbank.
InWear sluttede mandag i kurs 289.
- Jørn Nurkka (+45) 33 96 96 55.
(c) Reuters Limited 1997.
