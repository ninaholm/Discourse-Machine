{\rtf1\ansi\deff0
DAU-UNDERSKUD OG OFF FINANSER REDUCERET MED MIA.\line 
\line 
KØBENHAVN, 30 august (Reuter) - Underskuddet på statens drifts-, anlægs-og udlånsbudget (DAU) samt underskuddet på de samlede offentlige finanser i 1997 kan allerede nu justeres med godt en mia. kr. i den rigtige retning til hhv. ca. minus 21,5 mia. kr. og ca. minus 4,5 mia. kr., oplyser Finansministeriet fredag.\line 
Det skyldes, at der i beregningerne for de statslige budgetter har været indregnet en forkert satsreguleringsprocent for indkomstoverførsler. Denne procentsats har betydning for, hvor meget der skal udbetales i overførselsindkomster.\line 
Der er således for budgetterne i 1996 og 1997 indregnet en procensats, der betyder, at staten har udbetalt 1,5 mia. kr. for meget. Det ville også være sket i 1997, hvis altså ikke fejlen nu var blevet fundet, fremgår det af en pressemeddelelse fra Finansministeriet.\line 
Ikke hele de 1,5 mia. kan fratrækkes de to offentlige saldoer, fordi der bl.a. indgår skat i beløbet.\line 
Finansministeriet skønnede for få dage siden, at DAU-saldoen næste år ville blive på minus 22,6 mia. kr., og nu kan der altså allerede skæres godt en mia. kr. af dette beløb.\line 
Samtidig betyder det, at Økonomiministeriets godt en uge gamle skøn for underskuddet på de samlede offentlige finanser bliver tilsvarende forbedret. Således skal skønnet reduceres fra minus 5,6 mia. kr. til ca. 4,5 mia. kr. oplyser Finansministeriet.\line 
- Satsreguleringsprocenten for 1996 blev fastsat til 2,4 i Finansministeriets bekendtgørelse nr. 794 af 4. oktober 1995. En korrekt fortolkning af satsreguleringsloven ville have betydet en regulering på 1,7 pct. - altså 0,7 pct. lavere end den udmeldte satsreguleringsprocent, skriver ministeriet i meddelelsen.\line 
[MORE].\line 
}