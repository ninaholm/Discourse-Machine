INWEAR VENTER FOR 1996/97 RES FØR SKAT CA 180 MIO.

KØBENHAVN, 20 februar (Reuter) - InWear forventer for hele 1996/97 et resultat før skat på 180 mio. kr. mod 159 mio. kr. i 1995/96. Det fremgår af tøjkoncernens halvårsregnskab udsendt torsdag.
- I indeværende halvår forventes en omsætning på ca. 750 mio. kr., hvilket er en stigning på 120 mio. kr. eller ca. 20 pct. i forhold til samme periode sidste år. Resultatet forventes at blive ca. 85 mio. kr. før skat, lidt mindre end i første halvår, især som følge af omkostninger i forbindelse med etablering af nye butikker, skriver InWear.
(c) Reuters Limited 1997.
