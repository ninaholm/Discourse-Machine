INCENTIVE PÆNT FREM PÅ FINANSPOSTER I 1 HLV 96.

KØBENHAVN, 21 august (Reuter) - Incentive præsterede i 1. halvår 1996 en fremgang i det ordinære driftsresultat på over 50 pct. i forhold til samme periode sidste år, fremgår det af halvårsmeddelelsen. Men langt det meste af fremgangen skyldes kursgevinster og renteindtægter. Således voksede det ordinære resultat til 146 mio. kr., hvor finansposten bidrog med 49 mio. kr., efter halvåret 1995 var den post på ni mio. kr.
Incentive har samtidig opjusteret sine forventninger til hele 1996, så der nu forudses et ordinært resultat før skat på omkring 200 mio. kr.
Tidligere ventede Incentive et ordinært resultat på niveau med de 165 mio. kr. det blev til sidste år.
- Incentive forventer, at det primære resultat for andet halvår 1996 vil blive lidt højere end det primære resultat for 2. halvår 1995, skriver Incentive nu. De finansielle indtægter ventes lidt lavere i 2. halvår end i 1. halvår.
Incentives første seks måneder var præget af købet af Clarke Holding Corporation i USA, der fremstiller gulvbehandlingsudstyr. Sammen med KEW betyder det, at rengøringsudstyr er Incentives største forretningsområde.
[MORE].
