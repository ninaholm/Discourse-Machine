Ingen afklaring i DanTransports toldsag - FLS.

KØBENHAVN, 25 marts (Reuter) - Der er ingen afklaring i den verserende sag mellem Told &amp; Skat og FLS&apos; DanTransport Holding, fremgår det af FLS årsregnskabsmeddelelse for 1996.
- Der er ingen ny udvikling i den verserende sag om Told &amp; Skats krav på 116 mio. kr., som selskabet har afvist, skriver FLS.
DanTransport Holding fik i 1996 det hidtil bedste resultat efter stigende aktivitet og indtjening. Således blev det til et overskud på 58 mio. kr. i 1996 mod 45 mio. kr. året før.
Selve selskabet DanTransport fik et overskud på 10 mio. kr. mod en mio. kr. i 1995.
(c) Reuters Limited 1997.
