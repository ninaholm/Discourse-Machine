INVESTERINGSFORENINGERS FORMUE STEG 50 PCT I 1996.

KØBENHAVN, 30 december (Reuter) - Den samlede formue i de danske investeringsforeninger steg i 1996 50 pct. til over 50 mia. kr. Det anslår formanden for Danske Investeringsforeningers Fællesrepræsentation, direktør i Danske Invest, Carsten Mahler i en nytårudtalelse.
- 1996 blev det bedste år i de danske investeringsforeningers snart mangeårige historie. De 15 foreninger har haft en medlemstilgang som aldrig før - mellem 50.000 og 75.000 nye medlemmer, så vi nu ligger over 350.000. Der har været tale om et gennembrud for investeringsforenings-tanken, siger Carsten Mahler.
Han tilføjer, at udbredelsen af investeringsforeninger i Danmark fortsat ligger bagefter flere europæiske lande, herunder Sverige, hvor hver tredie husstand sparer op gennem en investeringsforening.
Den positive udvikling i aktie-og obligationskurserne i 1996 har tilmed været medvirkende til at sikre den store fremgang, fremhæver Carsten Mahler. (/slj).
(c) Reuters Limited 1996.
