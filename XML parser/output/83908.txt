CD lefler for borgerlige vælgere - DF.

KØBENHAVN, 21 maj (Reuter) - CD er dobbeltmoralsk og kynisk i sit forsøg på at kapre borgerlige vælgere, skriver Dansk Folkepartis næstformand, Kristian Thulesen Dahl, i en pressemeddelelse forud for onsdagens debat i Folketinget om boligejerne.
- CD&apos;s nye linje er et udtryk for ubehagelig kynisme med det ene formål at få forbedret de månedlige vælgerindeks. Jeg håber og tror, at vælgerne kan gennemskue CD&apos;s medielancerede sideskift i dansk politik. Hvis CD bliver tungen på vægtskålen, er der absolut ingen sikkerhed for, at vi får en ny politik i Danmark til fordel for boligejerne, skriver Thulesen Dahl.
CD har sammen med V, K, Z og DF stillet et dagsordensforslag om at pålægge regeringen at afvilke lejeværdibeskatningen for boligejere og om at skære i boligskatterne til amter og kommuner.
Forslaget bliver sendt til afstemning torsdag. Regeringen, SF og Enhedslisten har meddelt, at de vil stemme imod.
- Morten Bonde Pedersen (+45) 33 96 96 51.
(c) Reuters Limited 1997.
