Kent Kirk støtter Helge Adam Møller - meddelelse.

KØBENHAVN, 5 marts (Reuter) - Det konservative folketingsmedlem, Kent Kirk, giver i en pressemeddelelse onsdag sin støtte til partiets retsordfører, Helge Adam Møller.
- Helge Adam Møller er stadig retspolitisk ordfører efter på fredag. Vi skal ikke slagte hinanden i den konservative gruppe, skriver Kent Kirk i meddelelsen.
Han henviser til det konservative gruppemøde fredag, hvor den aktuelle krise i partiet skal drøftes.
Forud for mødet skrev Børsen onsdag, at Kent Kirk vil &quot;søge at skubbe Helge Adam Møller ud i det politiske mørke&quot;.
Men den formulering vil den konservative EU-ordfører ikke vedkende sig.
- Det er forkert, når Børsen i dag antyder, at jeg nærer et ønske om at få fjernet Helge Adam Møller som retspolitisk ordfører for Det Konservative Folkeparti. Det gør jeg ikke, skriver han.
- Morten Bonde Pedersen (+45) 33 96 96 51.
(c) Reuters Limited 1997.
