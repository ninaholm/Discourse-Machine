{\rtf1\ansi\deff0
GOLDMAN S HAR NEDJUSTERET FORVENTNINGER TIL UNI.\line 
\line 
KØBENHAVN, 27 august (Reuter) - Den amerikanske investeringsbank Goldman Sachs har nu nedjusteret sine forventninger til årets resultat i Unibank, fremgår det af den seneste gennemgang af Danmarks næststørste pengeinstitut fra investeringsbanken.\line 
Før offenliggørelsen af Unibanks halvårsregnskab ventede Goldman Sachs en indtjening pr. aktie på 40,7 kr., men den forventning er nu sat ned til 37,2 kr. Samtidig ser Goldman Sachs også lidt sortere på 1997, hvor indtjeningen pr. aktie nu ventes at udgøre 39,1 kr. mod 43,5 kr. før offentliggørelsen af halvårsregnskabet.\line 
Goldman Sachs begrunder bl.a. de lavere forventninger med henvisning til udviklingen i Unibanks realkreditaktiviteter.\line 
- Realkredit-strategien har ikke udviklet sig så positivt, som vi ventede for et år siden, hedder det i analysen fra investeringsbanken.\line 
Men analytikerne hos Goldman Sachs henviser også til Unibanks halvårsregnskab, der afslører, at det er svært at operere i et marked med et lavt renteniveau.\line 
Unibank-koncernen kom ud af første halvår 1996 med et ordinært resultat på 1.264 mio. kr. mod 1.158 mio. kr. i den tilsvarende periode sidste år.\line 
Goldman Sachs venter et resultat før skat og uden kursreguleringer af kapitalinteresser for hele 1996 i Unibank på 2.048 mio. kr., mens resultatet ventes at vokse til 2.205 mio. kr. i 1997.\line 
Trods de lavere forventninger har Goldman Sachs fortsat Unibank-aktien på den såkaldte Recommended List, der er den bedste placering på en liste med seks anbefalinger. (/olm).\line 
(c) Reuters Limited 1996.\line 
}