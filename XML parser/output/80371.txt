FORHANDLINGERNE GENOPTAGET MELLEM LFF OG SAS - LFF.

KØBENHAVN, 18 februar (Reuter) - SAS og luftfartsfunktionærerne (LFF) i København har genoptaget overenskomstforhandlingerne, og dermed kan en konflikt i SAS måske afværges, fremgår det af en pressemeddelelse fra LFF.
- Det glæder os, at koncernchef Jan Steenberg ved præsentationen af 96-regnskabet gjorde det klart, at fremtidige forbedringer skal nåes i samarbejde med medarbejderne. Nu håber vi, at ledelsen i Danmark forstår et vink med en vognstang, siger formanden for LFF Nicolas Fischer.
(c) Reuters Limited 1997.
