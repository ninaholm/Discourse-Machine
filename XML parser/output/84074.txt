Regering ser dansk/tysk rentespænd på 0,5 i 1998.

KØBENHAVN, 27 maj (Reuter) - Rentespændet mellem de 10-årige danske og tyske obligationer vil fortsætte med at falde i de kommende år, forudser regeringen i Økonomisk Oversigt, der blev offentliggjort tirsdag.
- Det antages, at udviklingen med gradvis fald i rentespændet vil fortsætte de kommende år. For 1997 som gennemsnit antages der således et rentespænd på 0,8 pct.point, faldende til omkring 0,5 pct.point i 1998, skriver regeringsøkonomerne i oversigten.
Renten på den toneangivende 10-årige statsobligation forventes som gennemsnit at ligge på 6,7 pct. i 1997 og 6,6 pct. i 1998. For den 30-årige realkreditobligation ventes renten at blive 7,9 pct. som gennemsnit i 1997 og 7,7 pct. i 1998, fremgår det.
(c) Reuters Limited 1997.
