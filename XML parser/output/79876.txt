SPARBANK VEST OPLEVEDE FORTSAT STOR VÆKST I 1996.

KØBENHAVN, 6 februar (Reuter) - Sparbank Vest har fortsat vokseværk. Bankens udlån steg således 16 pct. til 2.971 mio. kr., mens indlån steg knap syv pct. til 3.388 mio. kr. i 1996, fremgår det af årsregnskabet, som banken offentliggjorde torsdag.
- Udviklingen i status er fortsat præget af Sparbank Vests betydelige vækst, skriver ledelsen i regnskabet.
Men det ordinære resultat før skat og ekstraordinære indtægter faldt i 1996 til 98,3 mio. kr. fra 105,5 mio. kr. i 1995. Det skyldes blandt andet stigende tab og faldende kursreguleringerne af fondsbeholdningen.
(c) Reuters Limited 1997.
