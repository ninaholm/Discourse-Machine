MOBILNETTET OMLÆGGES I WEEKENDEN - TELE DK.

KØBENHAVN, 21 februar (Reuter) - For at skaffe plads til de stadig flere, der vil tale i mobiltelefon, bliver der i weekenden foretaget en større omlægning af GSM-mobilfrekvenserne, oplyser Tele Danmark Mobil fredag.
- Omlægningen sker på Telestyrelsens initiativ og omfatter foruden Tele Danmark Mobil, Sonofon, de tre svenske opreratører samt Mannesmann D2 i Tyskland, skriver Tele Danmark Mobil.
Operatørerne starter omlægningen lørdag den 22. februar kl. 18.00 og forventes afsluttet i løbet af søndagen. Omlægningen kan betyde nedsat talekvalitet i perioden, oplyser Tele Danmark Mobil.
- Jørn Nurkka (+45) 33 96 96 55.
(c) Reuters Limited 1997.
