Regering savner begrundelse for lynvalg - Ugebrev.

KØBENHAVN, 21 april (Reuter) - Regeringen er klar til et hurtigt valg, men sandsynligheden taler for, at den kommer til at savne en solid begrundelse for at udskrive valget den 27. maj eller i september. Det skriver Ugebrevet Mandag Morgen i denne uge.
- Poul Nyrup Rasmussens udgangspunkt og hans valk af kampmidler synes at give ham gode muligheder for at styrke sin position gennem en lang valgkamp, skriver ugebrevet.
Christiansborg har summet af valgrygter i den seneste uge, da den siddende regerings position er blevet styrket markant i den senere tid. Baggrunden for rygterne er bl.a. de konservatives lederkrise, fuld opbakning bag statsminister Poul Nyrup Rasmussen fra Socialdemokratiet og gode økonomiske resultater.
Mandag Morgens peger i sin analyse på, at regeringen med sin kampagneplan &quot;Danmark som foregangsland&quot; har sikret sig rum til en dobbeltstrategi. Her er sigtet en lang valgkamp, men der er plads til at gribe chancen for et lynvalg, anfører Mandag Morgen.
- Redaktionen (+45) 33 96 96 56.
(c) Reuters Limited 1997.
