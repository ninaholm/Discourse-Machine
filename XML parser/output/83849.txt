Jævn aktivitet på tankskibsmarkedet i sidste uge.

OSLO, 20 maj (Reuter) - Der var en jævn aktivitet på stortankmarkedet i sidste uge. På de fleste strækninger steg raterne i forhold til ugen før, men på standardstrækningen Golfen-Rotterdam forblev raterne uændret. Det fremgår af den ugentlige rapport fra det norske skibsmæglerselskab Bassøe Shipbrokers.
Fragtraten for de store olietankskibe over 160.000 tons dødvægt (VLCC&apos;er) var derfor uændret 55 WS på strækningen Rotterdam-Den Persiske Golf.
WS er et indeks, der angiver fragtrater uafhængigt af skibenes størrelse og rute.
I Danmark er det først og fremmest rederiet A.P. Møller, der har olietankskibe. Men også D/S Norden er beskæftiget med sejlads af råolie.
Bassøe rapporterer om følgende rater for en VLCC (265.000-275.00 dwt) på strækningen Golfen-Rotterdam (WS-point): ( 16.maj 9.maj 2.maj 25.apr 18.apr 55 55 52,5 50 47,5 )@
Dette rateniveau svarer til følgende indtjening for en turbinetanker på 265.000 tons dødvægt (bunkerpris i parentes. Alle beløb i USD):
16.maj 9.maj 2.maj 25.apr 18.apr 19.700 19.700 18.100 16.100 15.500 (97) (97) (95) (95) (94)
For en moderne motortanker på 275.000 tons dødvægt svarer rateniveauet til følgende indtjening (samme forudsætning for bunkerspris). Turen er beregnet ud fra en returrejse i ballast gennem Suez:
16.mai 9.mai 2.mai 25.apr 18.apr 28.100 28.100 26.200 24.100 22.900 (97) (97) (95) (95) (94) @
Per 16. maj var der ca. 0,6 mio. ton ledig spottonnage i Den Persiske Golf. Det er 0,2 mio. ton mere end ugen før.
De næste 15 dage vil 1,3 mio. ton ledig spottonnage ankomme til Den Persiske Golf bestående af tre ULCC&apos;er og en VLCC&apos;er. Det er 0,3 mio. ton mindre end ugen før.
Turbinetankeren Lourdas på 238.760 tons dødvægt blev i sidste uge solgt til skrot for 176 USD per letvægtston med levering i Singapore. Lourdas blev bygget i 1975.
Derudover er to motortankere, Iolcos Flame på 145.057 tons dødvægt fra 1972 og Nafiska på 162.458 tons dødvægt fra 1974, solgt til skrot for henholdsvis 160 USD og 162,5 USD per letvægtston.
Indtil videre er fem VLCC&apos;er solgt til skrot i år mod 15 stk. i 1996. I 1995 og 1994 blev hhv. 30 og 40 af de store tankskibe skrottet.
- Eva Elgaard Pedersen (+45) 33 96 96 57.
(c) Reuters Limited 1997.
