Personbilsalget steg 18,3 pct i feb - importører.

KØBENHAVN, 19 marts (Reuter) - Der blev i februar 1997 solgt 12.482 personbiler i Danmark, hvilket var 18,3 pct. flere end i februar sidste år, fremgår det onsdag af Automobil-Importørernes Sammenslutnings seneste opgørelse.
I årets første to måneder er der solgt 22.647 personbiler, hvilket er 14,3 pct. flere end i den samme periode sidste år.
Salget af varebiler steg i februar med 33,3 pct. til 2.077 stk. Derimod faldt lastbilsalget med 7,6 pct. til 343 stk.
(c) Reuters Limited 1997.
