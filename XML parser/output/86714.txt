Tilfredsstillende indtjening i 1997 - Aars Bank.

KØBENHAVN, 14 august (Reuter) - Aars Bank forventer at kunne fastholde en tilfredsstillende primær indtjening resten af året, skriver selskabet i sit halvårsregnskab.
- Den forsigtige hensættelses-og fondspolitik vil blive fortsat. Ved et uændret renteniveau budgetteres med et øget overskud i forhold til 1996, skriver Aars Bank.
Afskrivnings og hensættelser på debitorer udgør 6,5 mio. kr. og banken vurderer, at det er for højt.
- Bankens lokale engagement med vægt på landbrug og mindre og mellemstore erhvervskunder vil dog fortsat kunne afføde en forholdsmæssig høj hensættelsesprocent, skriver banken i regnskabet.
De næsten uændrede netto rente-og gebyrindtægter til 21,2 mio. kr. fra 21,1 mio. kr. i 1996, ser banken som tegn på, at det er lykkedes at fastholde indtjeningen uandset de stadig vanskeligere konkurrencevilkår.
Aars Bank fik i første halvår 1997 et overskud før skat på 2,6 mio. kr. mod 3,5 mio. kr. i samme periode 1996.
- Carl Johan Corneliussen (+45) 33 96 96 58.
(c) Reuters Limited 1997.
