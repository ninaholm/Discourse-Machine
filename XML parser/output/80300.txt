SAS-udgifter steg renset for valuta 10,8 pct i 96.

KØBENHAVN, 17 februar (Reuter) - SAS Gruppens driftsomkostninger var renset for valutaeffekter og sammenlignelige enheder knap 11 pct. højere i 1996 end året før, fremgår det af det netop udsendte årsregnskab.
- Driftsomkostningerne steg med 880 mio. svenske kr. eller 2,9 pct. Korrigeret for valutaeffekter på 1.898 mio. SEK, samt sammenlignelige enheder var omkostningsstigningen 10,8 pct., skriver SAS i regnskabet.
SAS Gruppen havde sidste år et overskud før skat på 1.815 mio. SEK mod 2.632 mio. SEK i 1995.
De samlede omkostninger i flyvirksomheden udviste i 1996 en stigning på 2,6 pct. til 30.054 mio. SEK. Renset for valutaeffekt var stigningen på 9,7 pct.
- Enhedsomkostningerne (omkostning per udbudt sædekilometer) i flyvirksomheden steg, under hensyn til en øget produktionsvolumen med 2,4 pct. Tilsvarende stigning i fjerde kvartal var 1,3 pct., anfører SAS.
Personaleomkostningerne voksede sidste år renset for valutaeffekt med ca. otte pct. til godt 9,5 mia. SEK. Antallet af ansatte voksede med 4,1 pct. til 21.348 i gennemsnit.
Også brændstofomkostningerne steg sidste år.
- Som følge af de kraftigt forhøjede brændstofprser samt volumeneffekter er brændstofomkostningerne valutarenset steget med 241 mio. svenske kr., hedder det i regnskabet.
- Eva Elgaard Pedersen (+45) 33 96 96 57.
(c) Reuters Limited 1997.
