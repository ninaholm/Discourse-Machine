PROFITTAGNING SENDER DANSKE AKTIER TILBAGE.

KØBENHAVN, 24 september (Reuter) - Det danske aktiemarked har været præget af salg det meste af dagen, og alle KFX-aktier med kursbevægelser har minus som fortegn, undtagen FLS.
- Vi falder lidt tilbage på FOMC-mødet, men det er ikke så slemt. Det har mest været profittagning, der har bevirket kursfaldene, siger en aktiehandler.
KFX-indekset er faldet 0,68 point siden morgenstunden til 121,37. Futuren på KFX med oktober udløb slutter uændret i 122,00. Futuren med udløb i november er til gengæld faldet et halvt point tilbage til kurs 122,25.
[MORE].
