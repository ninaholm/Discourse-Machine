Inflationstal overraskede negativt - Codan Bank.

KØBENHAVN, 21 februar (Reuter) - Inflationstallene for januar overraskede økonomerne i Codan Bank negativt, fremgår det af en kommentar til fredagens forbrugerpristal fra Danmarks Statistik, der viste en årsstigningstakt på 2,7 pct. Codan Bank fastholder dog sine forventninger til prisudviklingen i 1997.
- Forbrugerpriserne ventes således at stige med 2,3 pct. I prognosen er forudsat uændrede energipriser i forhold til ultimo 1996 og en stigning i de samlede lønomkostninger på 4 pct., skriver Codan Bank. Banken venter en månedlig stigning på 0,3 pct. i februar. (/søp).
(c) Reuters Limited 1997.
