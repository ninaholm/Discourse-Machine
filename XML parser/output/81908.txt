Færre personer på orlov i januar - AMS.

KØBENHAVN, 21 marts (Reuter) - Der var i januar 1997 en vigende benyttelse af orlovsordninger, skriver Arbejdsmarkedsstyrelsen (AMS) i publikationen Orlovsstatistik.
Antallet af personer på orlov var i januar 50.655 mod en gennemsnitlig bestand i 1996 på 62.784 personer. I januar 1996 var der i alt 69.615 personer på orlov.
Af de 50.655 der var på orlov i januar 1997 var 23.816 på uddannelsesorlov, 26.089 på forældreorlov og 750 på sabbatorlov.
- Eva Elgaard Pedersen (+45) 33 96 96 57.
(c) Reuters Limited 1997.
