Eli Lilly-regnskab viser fladt insulinmarked i USA.

KØBENHAVN, 23 juli (Reuter) - Novo Nordisks største konkurrent på det amerikanske marked for diabetesbehandling, Eli Lilly, havde i andet kvartal af 1997 stort set ingen vækst i sit insulinsalg i USA, fremgår det af selskabets kvartalsregnskab.
Eli Lilly&apos;s samlede salg steg otte pct. i forhold til samme kvartal sidste år til 251 mio. US-dollars (ca. 1,7 mia. kr.), trukket af en stigning i det internationale salg på 26 pct.
Novo Nordisk påpegede i sin regnskabsmeddelelse for første kvartal, at salget på det amerikanske marked er negativt påvirket af introduktionen af nye orale antidiabetika til behandling af Type 2 diabetes. Den danske medicinalkoncern, der sidder på omkring 20 pct. af det amerikanske marked, anser effekten for at være midlertidig.
- Søren Linding Jakobsen (+45) 33 96 96 53.
(c) Reuters Limited 1997.
