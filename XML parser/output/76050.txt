MARGINAL FREMGANG I PRIMÆR DRIFT I FLS I HALVÅR.

KØBENHAVN, 29 august (Reuter) - På trods af en flot fremgang i FLS&apos; resultat før skat i første halvår 1996 på 36 pct., har væksten i de primære driftsområder kun været marginalt bedre i forhold til den tilsvarende periode i 1995, fremgår det af FLS&apos; halvårsregnskab torsdag.
Samlet er den primære drift i koncernens fem forretningsområder i halvåret steget knap tre pct. til 304 mio. kr., men den beskedne vækst dækker over en meget forskellig udvikling i de enkelte divisioner.
Ingeniørvirksomheden, F.L. Smidth-Fuller Engineering, er fortsat lokomotivet i FLS koncernen. I første halvår 1996 er resultatet af den primære drift i F.L.Smidth-Fuller Engineering vokset med 23 pct. til 143 mio. kr., mens den primære drift i FLS Miljø bidrager med en fremgang på 18 mio. kr. til et nulresultatet.
Derimod har den resterende del af ingeniørvirksomheden, Brønderslev-virksomheden Pedershaab, i første halvår tabt 21 mio. kr. på den primære drift mod et tab i første halvår 1995 på fire mio. kr.
[MORE].
