GLUNZ &amp; JENSEN NEDJUSTERER 96/97-FORVENTNING.

KØBENHAVN, 16 januar (Reuter) - Glunz &amp; Jensen nedjusterer i deres halvårsmeddelelse for 1996/97 resultatet til hele regnskabsåret 1996/97. Tidligere ventede selskabet et resultat efter skat i overkanten af 20 mio. kr. Nu ventes et resultat efter skat på niveauet 15 mio. kr.
- Ordreindgangen over efteråret udviklede sig som forventet, men omkring årsskiftet blev det klart, at det i foråret 1997 må forventes en tilbageholdenhed i ordreafgivelsen fra flere kunders side grundet for stor lageropbygning ultimo 1996, hedder det.
Derfor nedtones forventningerne til omsætningen i regnskabsårets anden halvdel.
- På den baggrund forventes for regnskabsåret 1996/97 en nettoomsætning i niveauet 620 mio. kr. og et ordinært resultat efter skat i niveauet 15 mio. kr., skriver selskabets ledelse.
(c) Reuters Limited 1997.
