SIF FODBOLD SUPPORT FÅR ERSTATNING PÅ 3 MIO KR.

KØBENHAVN, 25 februar (Reuter) - SIF Fodbold Support er blevet tilkendt tre mio. kr. i erstatning i forbindelse med en skade den norske målmand Ejnar Rossbach pådrog sig i kvalifikationskampen i Champions League mod Dynamo Kiev i foråret 1995. Det fremgår tirsdag af en pressemeddelelse fra SIF.
- Bestyrelsen i SIF har endnu ikke taget stilling til, om beløbet på tre mio. kr. skal indgå i 1997-regnskabet eller rettelig vedrører regnskabet for 1996, skriver ledelsen.
Det er det engelske forsikringsselskab Lloyds Underwriters som udbetaler erstatningen.
Ejnar Rossbach har fået tilkendt en mio. kr. i erstatning.
- Jørn Nurkka (+45) 33 96 96 55.
(c) Reuters Limited 1997.
