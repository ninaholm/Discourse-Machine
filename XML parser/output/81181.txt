KommuneKredit venter faldende udlån i 1997.

KØBENHAVN, 7 marts (Reuter) - KommuneKredit venter faldende udlån i 1997, efter at nettoudlånene med 8,4 mia. kr. viste ny rekord i 1996. Det fremgår det af instituttets regnskabsmeddelelse for 1996.
- Det må forventes, at nettoudlånet vil falde i 1997. Ganske vist budgetterer kommunerne med en større lånoptagelse i 1997, men i modsat retning trækker faldende lånebehov i energisektoren samt det forhold, at en del af låntagerne har fremskyndet deres lånoptagelse for 1997 til 1996 som følge af det gunstige renteniveau i slutningen af 1996, skriver Kommunekredit.
Regnskabet for 1996 viser et overskud før skat på 173 mo. kr. - det samme som i 1995. Balancen er vokset til 46,3 mia. kr. ultimo 1996 fra 39,2 mia. kr. ultimo 1995, skriver Kommunekredit.
- Morten Bonde Pedersen (+45) 33 96 96 51.
(c) Reuters Limited 1997.
