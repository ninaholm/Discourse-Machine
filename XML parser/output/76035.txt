FEJL I UDTRÆKNING KOSTER RD 15,6 MIO KR.

KØBENHAVN, 29 august (Reuter) - En fejl i den netop publicerede udtrækning af Realkredit Danmarks obligationer kommer til at koste selskabet 15,6 mio. kr., oplyser Realkredit Danmark torsdag.
Fejlen består i, at udtrækningerne den 1. oktober og 11. december 1996 samt 2. januar 1997 i alt er 703,2 mio. kr. for lille. RD har derfor valgt, at forøge næste trækning med det manglende beløb, fremgår det af meddelelsen.
- Realkredit Danmark får et tab ved at udskyde trækningen. Dette tab opstår, fordi obligationsejerne fortsat skal have forrentning frem til næste termin. Beløbet er samtidig udtryk for den gevinst, obligationsejerne får, skriver RD.
Regnskabspåvirkningen før skat for Realkredit Danmark vil være 15,6 mio. kr., oplyser RD.
Fejlen er sket ved, at nogle af de lån, som er sopsagt til pari til de nævnte terminsdatoer, ikke er medtaget i trækningsbeløbet. Det vil sige, at det ekstraordinære udtrækningsbeløb er for lille, forklarer RD. (/pbt).
(c) Reuters Limited 1996.
