Skandias 96-res præget af stigende omkostninger.

KØBENHAVN, 5 marts (Reuter) - Den svenske forsikringskoncern Skandia forbedrede i 1996 indtjeningen fra kerneområderne. Men alligevel må ledelsen se tilbage på et år med et nogenlunde uændret resultat i forhold til 1995. Det fremgår af koncernens regnskab for 1996, der blev fremlagt onsdag.
Det skyldes primært omstrukturerings-omkostninger på 1,4 mia. SEK i 1996. Skandias driftsresultat steg ca. en pct. til 2.392 mio. SEK, mens nettoresultatet faldt ca. 450 mio. SEK til 1.140 mio. SEK. Faldet på bundlinien skyldes primært en højere skattebetaling.
Skade-og genforsikringsvirksomheden øgede sit driftsresultat med 54 pct. til ca. 3,5 mia. SEK, mens indtjeningen i liv-og fondforsikring steg 41 pct. til 1,5 mia. SEK.
- 1996 blev et godt år for Skandia med en øget lønsomhed inden for både skadeforsikrings-virksomheden og sparvirksomheden, skriver koncernchef Lars-Eric Petersson i regnskabet.
Omstruktureringen af virksomheden sker for at sikre koncernens langsigtede strategi og fokusering på kernevirksomheder, hedder det i regnskabet.
I 1996 har ca. 100 ansatte forladt virksomheden som følge af rationaliseringer, og de forventes de kommende år at blive efterfulgt af yderligere 300 personer.
Skandia havde ultimo 1996 en samlet balance på knap 224 mia. SEK. Heraf udgjorde egenkapitalen ca. 11 mia.
- Eva Elgaard Pedersen (+45) 33 96 96 57.
(c) Reuters Limited 1997.
