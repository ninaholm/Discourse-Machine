Radiometer venter driftsres i 97/98 på 333 mio kr.

KØBENHAVN, 18 august (Reuter) - Radiometer-koncernen venter at komme igennem regnskabsåret 1997/98 med et resultat af den primære drift på 333 mio. kr., fremgår det af årsregnskabet, der blev offentliggjort mandag.
- For hele Radiometer-koncernen forventes en omsætning, der til valutakurser pr. 31/7-97 bliver omkring 1.925 mio. kr., svarende til en vækst på 14 pct. Primært drifstresultat forventes tilsvarende at nå 333 mio. kr., svarende til en vækst på 33 pct., hedder det i regnskabet.
(c) Reuters Limited 1997.
