God lukning giver pæne udsigter for danske aktier.

KØBENHAVN, 10 marts (Reuter) - En flot afslutning for det danske aktiemarked mandag efter en lidt sur begyndelse på dagen, giver positive udsigter for tirsdag, lyder meldingen efter børsslut mandag. KFX-indekset sluttede med en stigning på 0,3 pct. efter tidligere på dagen at være faldet lige så meget.
- I udgangspunktet var de fleste markedsdeltagere indstillet på en positiv dag. Derfor kom det som lidt af en overraskelse, at vi lagde så negativt ud, siger en handler. Den lidt negative tone tilskrives en svag amerikansk dollar og et ligeledes svagt britisk pund.
(c) Reuters Limited 1997.
