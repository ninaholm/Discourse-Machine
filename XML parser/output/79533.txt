KOMMUNALE CHEFER STØTTER NYT LØNSYSTEM - KL.

KØBENHAVN, 29 januar (Reuter) - Der er klar opbakning hos politikere og chefer i kommunerne bag tankerne om et nyt og mere dynamisk lønsystem. Det konkluderer to konsulenter fra Kommunernes Landsforening (KL) i det seneste nummer af Danske Kommuner, som landsforeningen udgiver.
Konsulent Jan Struwe Poulsen og fuldmægtig Erik Wendelbo har draget konklusionen efter kontaktmøder med flere end 100 kommuner i 1996.
- De vigtigste erfaringer fra møderunden er, at mange kommuner allerede arbejder med lønpolitikken og er indstillet på at anvende decentrale løninstrumenter, hedder det i Danske Kommuner.
Men de kommunale chefer ønsker et lønsystem, der er så enkelt som muligt at administere, fremgår det.
- Kommunerne mener, at hvis de skal decentralisere lønforhandlingerne, så skal fagforeningerne også have kompetence til at træffe decentrale beslutninger, hedder det i artiklen. (/olm).
(c) Reuters Limited 1997.
