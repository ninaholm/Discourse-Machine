Danaklon-selskab får salg på 2 mia kr - Jacob H.

KØBENHAVN, 27 juni (Reuter) - Det nye joint venture mellem Jacob Holms Danaklon og fiberdivisionen i Hercules vil få en årlig omsætning på ca. to mia. kr., oplyser Jacob Holm fredag.
- Det fusionerede selskab vil omsætte i størrelsesordenen 2,0 mia. kr., og har en produktionskapacitet på ca. 265.000 tons fiber årligt. Der vil være ca. 1.100 ansatte, skriver Jacob Holm.
Sammenlægningen betyder, at den verserende patentretsag mellem Jacob Holm og Hercules hermed er afsluttet, fremgår det.
(c) Reuters Limited 1997.
