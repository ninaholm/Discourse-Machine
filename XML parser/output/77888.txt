FINANSRÅD IKKE ENIGE MED DØR OM BETALINGSBALANCE.

KØBENHAVN, 27 november (Reuter) - Pengeinstitutternes brancheforening, Finansrådet, er i det store hele enig med Det Økonomiske Råds (DØR) formandskabs forventninger til dansk økonomi. Men på et enkelt punkt er der uenighed, fremgår af en pressemeddelelse fra Finansrådet.
- Finansrådet kan overordnet set tilslutter sig Det Økonomiske Råds formandsskabs forventniner om tiltagenede økonomisk vækst i 1997 og lidt aftagende vækst i 1998. Finansrådet deler imidlertid ikke formandsskabets meget pessimistiske syn på betalingsbalanceudviklingen i de kommende år, siger Finansrådets formand Thorleif Krarup.
Finansrådet er enig i, at der vil ske en forringelse af lønkonkurrenceevnen, men venter en lidt højere eksportvækst end formandskabet.
- Finansrådet forudser også lavere vækst i den indenlandske efterspørgsel og således lavere importvækst end formandskabet. På denne baggrund venter Finansrådet overskud på betalingsbalancen i 1998, mens Det Økonomiske Råd venter ligevægt, hedder det i udtalelsen fra Thorleif Krarup, hvor det også fremgår, at Finansrådet ikke mener, at regeringens økonomiske politik er ambitiøs nok. (/olm).
(c) Reuters Limited 1996.
