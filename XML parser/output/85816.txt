Dealere uenige om baggrund for løft i SAS-kurs.

KØBENHAVN, 17 juli (Reuter) - De danske aktiedealere er lidt uenige om baggrund for den senste tids kursstigninger i den danske SAS-aktien. Torsdag kl. 15.00 er aktien steget med knap seks pct. til kurs 96,00 under en omsætning i reel handel på 307.000 stk. aktier.
- Der er flere købsanbefalinger i markedet fra udenlandske finanshuse, som trækker op i aktien, lyder forklaringen fra en af handlerne.
En af hans kollegaer støtter ikke umiddelbart teorien om udenlandske købsanbefalinger, men hælder mere til den opfattelse, at det er dagens gode trafiktal fra Københavns Lufthavne, som har trukket op i aktien.
Handlerne er dog enige om, at aktien skal yderligere op.
- Aktien går snart i 100, og fortsætter sandsynligvis højere op, vurderer en handler.
(c) Reuters Limited 1997.
