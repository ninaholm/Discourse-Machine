Carlsberg Malaysia 96 res før skat 303 mio kr.

KØBENHAVN, 6 marts (Reuter) - Carlsberg Brewery Malaysia Berhad (CBMB) fik i regnskabsåret 1996 en fremgang i salget, som følge af en større produktivitet og en bedre omkostningsstyring, oplyser Carlsberg torsdag i en pressemeddelelse.
- Resultatudviklingen skyldes såvel salgsfremgang på et konkurrencepræget marked, større produktivitet og bedre omkostningsstyring, skriver Carlsberg.
Omsætningen steg med 15,6 pct. til 1,6 mia. kr. og resultatet før og efter skat steg 19 pct. til henholdsvis 303 mio. kr. og 215 mio. kr.
(c) Reuters Limited 1997.
