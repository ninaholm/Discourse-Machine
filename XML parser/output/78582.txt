NEUROSEARCH KNYTTER ANSATTE TÆTTERE MED OPTIONER.

KØBENHAVN, 27 december (Reuter) - NeuroSearch begrunder nu sin beslutning om at tildele optioner på aktier til medarbejdere i selskabet med ønsket om at knytte de ansatte tættere til virksomheden, oplyser selskabet i en meddelelse til Fondsbørsen.
- Formålet med udstedelsen af tegningsoptionerne er at knytte medarbejderne tættere til selskabet, skriver ledelsen i meddelelsen.
Hver medarbejder får tildelt option til tegning af nominelt 10.000 kr. aktier, og visse medarbejdere får tildelt option til tegning af yderligere nominelt 50.000 kr. aktier, fremgår det.
NeuroSearch oplyste før jul, at at det vil udstede 47.142 stk. aktier a 20 kr. til en enkelt aktionær, der har ønsket at udnytte sin tegningsoption. Samtidig fremgik det, at alle ansatte har fået tildelt en tegningsoption, der i alt svarer til nominelt 2.660.000 kr. aktier. (/olm).
(c) Reuters Limited 1996.
