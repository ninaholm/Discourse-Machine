ISS INC SOLGT FOR ET BESKEDENT BELØB - SCHMIDT.

KØBENHAVN, 18 december (Reuter) - ISS har solgt sit amerikanske datterselskab, ISS Inc., til canadiske Aaxis for et rimeligt beskedent beløb, der ligger langt under de gæt, der har floreret i markedet. Det siger ISS&apos; koncernchef Waldemar Schmidt til Reuters Finans onsdag.
- Det er et rimeligt beskedent beløb. De gæt, der har været ude blandt analytikere, holder ikke stik, siger Waldmar Schmidt.
ISS oplyste tidligere onsdag, at selskabet og Aaxis nu har underskrevet en købsaftale vedrørende ISS Inc. Siden hensigtserklæringen blev underskrevet den 28. august 1996, er der blandt analytikere blevet regnet flittigt på, hvor meget salget af det problemfyldte amerikanske datterselskab kunne indbringe ISS.
Skønnene lyder på mellem 400 og 800 mio. kr., med en overvægt i den høje ende. Men disse gæt skyder koncernchefen nu i sænk.
(c) Reuters Limited 1996.
