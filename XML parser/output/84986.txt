BG Bank nedjusteret til hold hos Kleinwort Benson.

KØBENHAVN, 20 juni (Reuter) - De seneste dages massive kursstigninger i BG Bank-aktien er nu direkte årsag til, at analytikere hos investeringsbanken Kleinwort Benson har nedjusteret anbefalingen på aktierne til hold fra køb, oplyser Tage Frabrin-Brasted fra investeringsbanken i London.
- Vi har måttet nedsætte anbefalingen til hold, fordi den er steget så meget. Det der sker, er ikke noget fundamentalt, men ren spekulation, så der er ikke noget dramatisk i det, siger Tage Fabrin-Brasted til Reuters Finans.
(c) Reuters Limited 1997.
