Valuta - Rolige valutaer afventer fredagens tal.

KØBENHAVN, 5 september (Reuter) - Valutamarkederne har
holdt frokost på niveauet, og i den sene europæiske handel
torsdag eftermiddag ligger US-dollar, danske kroner og
franske franc ganske rolige.
D-marken har dog trukket sig lidt tilbage, og det har
givet en anelse fremgang for både kronen og franske franc.
- Det meste af aktiviteten er i D-mark-krydsene, og
US-dollar følger bare med, siger Ben Straus fra Julius
Bears Bank.
Dealerne i valutamarkedet venter en forholdsvis passiv
holdning frem til ledighedstallene fra USA fredag.
Kronen har holdt det styrkede niveau fra i formiddags,
hvor kursen gik fra 3,8630 og ned under 3,86.
Den danske valuta har bevæget sig rundt i underkanten
af 386-figuren lige siden, og tidligere torsdag spåede en
dansk valutahandler da også, at kronen kunne holde det
styrkede niveau.
Rådsmødet i Bundesbank resulterede ikke i ændringer af
hverken Diskonto, Lombard eller repo-renten. Heller ikke
den franske centralbank ville røre sine satser i dag, og
interventionsrenten er derfor stadig 3,35 pct.
DEM/DKK  USD/DKK FRF/DKK USD/JPY USD/DEM
Torsdag   15.21  3,8585   5,7245  1,1265  109,00  1,4830
Torsdag   11.38  3,8595   5,7170  1,1255  108,95  1,4805
(/klp).
(c) Reuters Limited 1996.
