Valuta - DEM fortsat svækket, CHF i fokus.

KØBENHAVN, 16 december (Reuter) - Trykket på den tyske
mark efter weekendens ØMU-stabilitetspagt er ikke aftaget
i løbet af eftermiddagens valutahandel mandag.
D-marken står fortsat omkring 1,5550 mod den
amerikanske dollar.
- Den fornyede ØMU-optimisme har hele tiden været
negativ for D-marken, og kombineret med stigende aktie- og
obligationsmarkeder er det med til at give dollaren er
skub opad, siger Peter Wood fra Bank of Boston i Lonodn.
Stuart Frost fra NatWest Markets mener, at USD/CHF nu
kommer i fokus.
Schweizerfrancen var blevet udnævnt til kandidat som
en europæisk &quot;hård&quot; valuta, såfremt Euro&apos;en viste sig at
blive en blød mellemvare, hvilket skabte stigende
efterspørgsel efter franc&apos;en.
Analytikere ser nu det opadgående pres på den
schweiziske franc aftage, efter at stabilitetspagten har
skabt afklaring omkring Euro&apos;ens fremtid.
Francen er svækket til 1,3270 mod den amerikanske
dollar mod 1,3120 fredag.
En dealer fra en schweizisk bank i London ser francen
handle i 1,34 mod dollaren inden ugens udgang.
Den danske krone holder er svækket en anelse til
3,8265 mod 3,8250 i formiddags.
DEM/DKK  USD/DKK FRF/DKK USD/JPY USD/DEM
Mandag    15.10  3,8265   5,9450  1,1340  113,75  1,5545
Mandag    11.00  3,8250   5,9475  1,1340  113,75  1,5555
(/clm).
(c) Reuters Limited 1996.
