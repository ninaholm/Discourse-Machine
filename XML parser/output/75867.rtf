{\rtf1\ansi\deff0
STORBANKER TAGER MARKEDSANDELE FRA MELLEMSTORE.\line 
\line 
KØBENHAVN, 22 august (Reuter) - Storbankernes markante stigning i udlån er først og fremmest gået ud over de mellemstore banker, viser en sammenligning af halvårsregnskaberne, som Reuters Finans har lavet.\line 
Den Danske Bank har haft en stigning i udlån på 17 pct., og Unibank har lånt næsten 30 pct. mere ud. Derimod har BG Bank lånt 7,3 pct. mindre ud, Sydbank har lånt knap syv pct. mindre ud, Spar Nord godt en pct. mindre og Amagerbanken har lånt 3,5 pct. mindre ud i første halvår.\line 
Den Danske Bank oplyser i sit halvårsregnskab, at banken har vundet markedsandele både på ind-og udlån. Landets største pengeinstitut sidder på godt 30 pct. af markedet i Danmark, mens Unibank ifølge egne oplysninger har en markedsandel på 26 pct. Den tredjestørste bank, BG Bank, har en andel på mellem 15 og 20 pct. Dermed sidder de tre banker alene på over to-tredjedele af hele det danske marked.\line 
- Vi har vundet markedsandele, og jeg kan forstå, at de små pengeinstitutter også har vundet markedsandele. Indimellem må der være nogle, der har tabt, sagde bankdirektør Knud Sørensen fra Den Danske Bank torsdag.\line 
Storbankernes fremgang på udlån kan til en vis grad tilskrives de to bankers aktiviteter inden for realkreditområdet. Af stigningen på 31 mia. kr. i Den Danske Bank kommer 11 mia. kr. fra realkreditudlån, mens 10 mia. kr. stammer fra kortfristede udlån på det internationale marked.\line 
Unibank har fordoblet sine realkredit-udlån, og det bidrager til den pæne stigning i landets næststørste pengeinstitut.\line 
Sammenligningen af regnskaberne for de tre største banker viser, at Den Danske Bank er klart bedst til at tjene penge, når der kigges på forholdet mellem udgifter og indtægter. Nøgletallet indtjening pr. omkostningskrone viser 1,70 hos Den Danske Bank, mens tallet for Unibank er 1,48. BG Bank er dårligst placeret med en indtjening på 1,39 for hver krone, banken har i udgifG Bank har til gengæld været bedst til at beskære omkostningerne med en reducering på 3,4 pct. Den Danske Bank har skåret udgifterne ned med 2,4 pct., mens Unibank har haft en stigning på 1,2 pct.\line 
Den Danske Bank er sine to konkurrenter overlegen, når det drejer sig tab og hensættelser på kunder.\line 
Den såkaldte tabspct. er så lav som 0,14 pct. hos Den Danske Bank, mens det tilsvarende tal hos Unibank er 0,31 pct. og 0,48 pct. hos BG Bank. Tallene viser, at Den Danske Bank har været særdeles god til at styre udenom risikable engagementer med tab til følge.\line 
I halvårsregnskabet skriver Den Danske Bank, at tab og hensættelser nu har et niveau, der næppe kan fastholdes i fremtiden. (/olm).\line 
(c) Reuters Limited 1996.\line 
}