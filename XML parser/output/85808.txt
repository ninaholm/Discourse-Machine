Aktier ventes at sole sig i nye rekorder torsdag.

KØBENHAVN, 17 juli (Reuter) - Det danske aktiemarked fortsætter med at bade i rekorder. Torsdag ventes KFX-indekset således at sætte rekord for 14. dag i træk. Det vil være i givet fald være rekord nummer 47 i 1997. Onsdag steg KFX-indekset 1,3 pct. til 190,38.
Det danske marked drives torsdag frem af et Dow Jones indeks, der onsdag brød niveauet 8.000 med en stigning på 0,8 pct. Samtidig nåede renten på den 30-årige toneangivende amerikanske statsobligation under 6,50 pct.
- Ingen sælgere og massiv udenlandsk interesse kan kun drive markedet en vej, og det er op, siger en handler.
(c) Reuters Limited 1997.
