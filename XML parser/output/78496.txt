FUTURE UDLØB SAMT US-MARKED SKABER STIGENDE AKTIER.

KØBENHAVN, 20 december (Reuter) - Udløbstimen for KFX futuren skabte sædvanen tro liv i aktiehandelen og der er pæne stigninger blandt KFX-papirerne.
- Heksetimen sætter selvfølgelig gang i tingene, men selv uden future udløb ville et stærkt amerikansk aktiemarked, faldende renter og en stærk dollar have skabt stigninger, fortæller en aktiehandler.
KFX-indekset er steget med 1,52 point til 130,97. Dealeren venter, at de fleste nu har lukket bøgerne, og at man eftermiddagen igennem vil holde det nuværende niveau i en stille handel.
(/clm).
(c) Reuters Limited 1996.
