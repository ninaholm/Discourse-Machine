Valuta - USD fastholder kursgevinst fra i nat.

KØBENHAVN, 3 december (Reuter) - Den amerkanske valuta
har holdt størstedelen af de kursgevinster, der i nat blev
resultatet af udtalelser fra Bundesbanks cheføkonom, Otmar
Issing.
Dollaren handles derfor stadig over kurs 114 mod
japanske yen, og 1,56 over for D-marken, men kursen lå i
nattens løb endnu højere på 23-måneders stærkeste niveau i
forhold til den tyske valuta.
- Investorer vil måske foretrække, at skifte til
aktiver i US-dollar i forbindelse med igangsættelsen af
den Europæiske Monetære Union, sagde Issing fra Buba.
Denne dollar-støttende udtalelse blev senere bakket op
af William McDonough, Chef i New York Federal Reserve
Bank.
- Dollaren vil kunne få øget betydning som
reservevaluta op til indførelsen af den fælles europæiske
mønt, var kommentaren fra McDonough.
Den tyske valuta har også været under pres i Europa,
hvor den italienske lire har nået det stærkeste niveau
siden juni 1994 på kurs 979,83 per mark.
Også det britiske pund har haft stor fremgang, og
valutaen har rundet niveauer omkring 2,6370, der er den
højeste GBP-kurs, siden pundet blev presset ud af
valutasamarbejdet i september 1992.
Kronen har som de øvrige europæiske møntenheder fået
hentet ind på D-marken, og den danske valuta er ca. en
kvart øre stærkere end mandag eftermiddag.
DEM/DKK  USD/DKK FRF/DKK USD/JPY USD/DEM
Tirsdag   11.19  3,8260   5,9835  1,1300  114,05  1,5655
Mandag    14.51  3,8285   5,8975  1,1290  113,70  1,5405
(/klp).
(c) Reuters Limited 1996.
