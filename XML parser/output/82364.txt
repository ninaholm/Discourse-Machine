DDB åbner sin filial i Helsinki i dag - DDB.

KØBENHAVN, 7 april (Reuter) - Den Danske Bank åbner sin filial i den finske hovedstad, Helsinki, i dag, oplyser banken i en pressemeddelelse.
- Helsinki-filialen vil i begyndelsen hovedsageligt betjene større, finske erhvervskunder og tilbyde dem Den Danske Banks fulde produktsortiment, skriver banken i pressemeddelelsen.
Den Danske Bank har hidtil haft et repræsentationskontor i Finland, og det er det, der nu ændres til en egentlig filial.
- Siden åbningen af et repræsentationskontor i Finland i 1995 har Den Danske Bank haft en meget positiv udvikling i sit engagement med finske erhvervskunder, skriver banken i pressemeddelelsen.
Filialen i Helsinki har 30 ansatte og bliver ledet af den 45-årige Heikki Palosuo.
- Ole Mikkelsen (+45) 33 96 96 54.
(c) Reuters Limited 1997.
