EAC Thailand-resultat faldt til 16,5 mio kr i hlv.

KØBENHAVN, 15 august (Reuter) - Nettoresultatet i EAC Thailand, der er et datterselskab under Det Østasiatiske Kompagni (EAC), faldt til 16,5 mio. kr. i første halvår 1997, oplyser EAC.
I den tilsvarende periode sidste år præsterede selskabet et nettoresultat på 41,2 mio. kr.
- En væsentlig del af tilbagegangen i selskabets nettoresultat kan henføres til finansielle poster. Væsentlige udbyttebetalinger og forsigtigere finansdispositioner, samt investeringer har reduceret renteindtægterne betydeligt. Hertil kommer kurstab på selskabets thailandske aktieportefølje, skriver EAC som forklaring på det faldende resultat.
Selskabets omfattende kemikalie-aktiviteter er i god gænge og har tilfedsstillende indtjening, fremgår det.
- Forretningen med teknisk udstyr øgede sin indtjening i første halvår, mens den grafiske forretning var negativt påvirket af konjunkturtilbageslaget og af finanskrisen i Thailand. Opbygningen af konsumforretningen er sværere end ventet og belaster driften, hedder det i det regnskabet.
EAC koncernens halvårsregnskab offentliggøres i uge 35, og det vil også omfatte forretningen i Thailand.
- Ole Mikkelsen (+45) 33 96 96 54.
(c) Reuters Limited 1997.
