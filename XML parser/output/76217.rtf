{\rtf1\ansi\deff0
DDB HAR OPJUSTERET ANBEFALING PÅ FLS.\line 
\line 
KØBENHAVN, 10 september (Reuter) - Den Danske Bank er blevet endnu mere positiv indstillet overfor FLS, efter selskabets halvårsregnskab den 29. august, fremgår det af DDBs nye aktieanalyse på FLS. Analytikerne har således opjusteret deres anbefaling fra Match plus til Outperform.\line 
Udviklingen i koncernen vurderes at have reduceret den hidtil meget store usikkerhed om resultat udviklingen i FLS Aerospace.\line 
Samtidig har ingeniørvirksomheden vist sig i stand til at håndtere det store opgave volumen uden, at der opstår væsentlige flaskehalse og dermed faldende avance, fremgår det af analysen.\line 
- Indtjeningsmæssigt drives udviklingen i disse år af ingeniørvirksomhedens høje ordreindgang på store cementanlæg. De mindre og mere attraktive service-og vedligeholdelsesprægede opgavers andel af omsætningen er derfor faldende og mindre end de 75 pct., som ledelsen finder optimalt, skriver analytikerne.\line 
Den negative udvikling, som har præget mange af koncernens forretningsområder i de senere år, er nu ved at vende, vurderer analytikerne.\line 
- Mens ingeniørvirksomheden oplever ordreindgange på rekordniveau, synes break-even for FLS Aerospace også inden for rækkevide. På grundlag af halvårsresultatet er vores EPS estimater derfor opjusteret med syv pct. for 1996 og med 19 pct. for 1997, hedder det i analysen\line 
Analytikerne forventer, at koncernen i de nærmeste år vil opnå en indtjeningsvækst, der vil ligge betydelig over gennemsnittet for det danske marked.\line 
For hele 1996 forventer banken et resultat af den primære drift på 728 mio. kr. mod 622 mio. kr. i 1995.\line 
Resultatet før skat estimeres til 1.263 mio. kr., hvilket er 124 pct. højere end resultatet i 1995. (/jnu).\line 
(c) Reuters Limited 1996.\line 
}