Presserunde - Generelle nyheder torsdag 29 maj.

Reuters står ikke inde for avisartiklernes nøjagtighed 1) Den danske regering er indstillet på at give de store lande kamp til stregen i forhandlingerne om en ny EU-traktat. Det bebudede statsminister Poul Nyrup Rasmussen (S) onsdag. (Det Fri Aktuelt side 5)
2) Der er optræk til et efterår med &quot;tumultagtige scener i Folketinget&quot; - som en diplomat udtrykker det, fordi de store EU-lande ikke tager hensyn til de fire danske EU-forbehold, og det vil skave store indenrigspolitiske problemer. (Information side 15)
3) For de fleste danskere er 631.724 kroner rigtig mange penge. Og når de udbetales til én enkelt somalisk familie som offentlige tilskud, er der tale om så mange penge, at sagen fra Maribo nu er endt på socialministerens bord. (Politiken s. 1 og 2, Information s. 2)
4) Venstrefolk i København valgte onsdag Søren Pind, og ikke den nuværende trafikborgmester, Bente Forst, som borgmesterkandidat. Valget afspejler en sejr til den ideologiske fløj af Venstre, over den mere samarbejdsvillige. (Berlingske Tidende side 1, Politiken side 2)
5) Regeringen skal holde fingrene væk fra værftskoncernen Danyards salg af aktier for 100 mio. dollar til den malaysiske skibskoncern, Penang Shipbuilding &amp; Construction, mener Venstre. (Politiken side 15)
(Presserunden er udarbejdet af Finansinformation).
(c) Reuters Limited 1997.
