{\rtf1\ansi\deff0
SYDBANK VIL REDUCERE OMKOSTNINGER YDERLIGERE (RPT).\line 
\line 
KØBENHAVN, 21 august (Reuter) - Sydbank vil skære yderligere i sine omkostninger i de kommende år, oplyser bankens adm. direktør Carsten Andersen.\line 
- Vi har nogle planer, der indebærer, at det her tempo i hvert fald holder det næste år til halvandet, siger Carsten Andersen til Reuters Finans.\line 
De samlede omkostninger faldt knap tre pct. i første halvår 1996 til 664 mio. kr., mens det ordinære resultat steg til 133 mio kr. fra 78 mio. kr. i den tilsvarende periode sidste år.\line 
Samtidig er det lykkes at få resultatet af den basale drift vendt fra et underskud på 14 mio. kr. i første halvår 1995 til et overskud på 93 mio. kr. i år.\line 
Det har ikke fået ledelsen i banken til at ændre på forventningerne til hele året, så der ventes fortsat driftsomkostninger i niveauet 1,3 mia. kr. og et resultat af de finansielle poster på mellem 1.850 og 1.900 mio. kr.\line 
- Vi er rimelig fortrøstningsfulde med hensyn til at nå det, der skal nås, og det tyder på, at vi kommer til at ligge lidt på den gode side af den oprindelige forventning, siger Carsten Andersen.\line 
Han henviser til, at Sydbank er en af de få banker, der er så præcise i sin beskrivelse af forventninger.\line 
- Der er ikke ret mange, der oplyser det, vi gør, men vi ser ingen grund til at ændre på det, vi tidligere har sagt, siger Carsten Andersen.\line 
Et markant fald i tab og hensættelser på godt 30 pct. har også været med til at skabe et bedre resultat af den basale drift. Tab og hensættelser udgjorde 170 mio. kr. i første halvår mod 252 mio. kr. året før.\line 
- Den store betydning for os nu er, at omverdenen kan se, at det nok skal lykkes for Sydbank at komme tilbage. Vi synes, at det her er et signal om, at vi er landet godt og rent indtjeningsmæssigt har muligheder for at komme på niveau med andre, siger Carsten Andersen.\line 
Markedet har taget godt imod halvårsregnskabet fra Sydbank ved at handle aktiekursen fem kr. op til kurs 190, hvilket er det højeste niveau siden den 13. februar.\line 
Med en balance på knap 40 mia. kr. er Sydbank det femte-største pengeinsitut i landet. (/olm).\line 
(c) Reuters Limited 1996.\line 
}