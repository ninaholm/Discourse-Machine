OK97 SKAKMAT AF FERIEPENGEÆNDRING - ENTREPRENØRER.

KØBENHAVN, 17 december (Reuter) - Entreprenørernes overenskomst-forhandlinger er i fuld gang, men foreningen er utilfreds med regeringens planer om at ændre på de nuværende regler for beskatning af feriepenge.
Ændringerne vil gøre det meget sværere, at nå et fornuftigt overenskomsresultat, mener Entreprenørforeningen.
- Regeringens planer om at ændre på reglerne for feriepenge har sat overenskomst-forhandlingerne skakmat, inden de overhovedet er kommer igang, hedder det tirsdag i Entreprenørforeningens blad, Barometer.
Den erkendelse kom til udtryk hos både Entreprenørforeningen og SID&apos;s Bygnings-og Anlægsgruppe, da de to parter forleden holdt deres første møde angående overenskomstforhandlingerne i 1997.
Parterne har derfor sendt et brev til regeringen, hvor de opfordrer til, at regeringen opgiver sine planer om at ændre på de nuværende ferieregler.
- Det er afgørende, at arbejdsmarkedets parter forsat får det fornødne spillerum. Derfor er det uheldigt, hvis lovgivningsmagten griber ind på områder, der hidtil har været håndteret af overenskomstparterne, skriver parterne i brevet til regeringen.
Ifølge regeringens plan skal virksomhedernes skattebetaling af feriepengene rykkes frem, så virksomhederne skal afregnes månedsvis i stedet for som nu en gang om året. Samtidig skal feriepengene sættes ind på en spærret konto for den enkelte lønmodtager.
Indtil nu har arbejdsgiverne beholdt de penge og har nydt godt af en rentegevinst, som Entreprenørforeningen har opgjort til 0,5 pct. af den samlede lønsum. (/jnu).
(c) Reuters Limited 1996.
