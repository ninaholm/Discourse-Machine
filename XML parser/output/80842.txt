Icopal overvejer at afgive Phønix-tilbud.

KØBENHAVN, 28 februar (Reuter) - Icopal overvejer at afgive et købstilbud til aktionærerne i Phønix Contractors, oplyser selskabet i en fondsbørsmeddelelse.
- Efter den seneste udvikling omkring Phønix Contractors skal vi meddele, at vi overvejer at fremsætte et købstilbud til aktionærerne i Phønix Contractors inden udløbet af de to foreliggende tilbud d. 7. marts 1997. Tilbuddet ventes fremsat efter behandling i bestyrelsen i Icopal i begyndelsen af næste uge, skriver Icopal.
(c) Reuters Limited 1997.
