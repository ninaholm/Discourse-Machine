Codan har øget sin ejerandel i norske Fokus Bank.

KØBENHAVN, 8 april (Reuter) - Forsikringsselskabet Codan har øget sin ejerandel i den norske Fokus Bank til 2.440.000 stk. aktier, 200.000 stk. flere end i torsdag, fremgår det af et aktionærudskrift fra banken.
Ejerandelen svarer til 3,71 pct. af aktiekapitalen, og det danske forsikringsselskab er dermed på vej til at opfylde aftalen med Fokus Bank, der er Norges fjerdestørste pengeinstitut, om at købe op til 10 pct. af aktiekapitalen.
Den beslutningen blev truffet i forbindelse med aftalen om, at Codan skal levere livsforsikringer til bankens filialnet.
Den norske finanssektor svirrer i øjeblikket med rygter om forskellige fusionsmuligheder. I fredags steg aktierne i Fokus Bank således godt otte pct. efter rygter om en udenlandsk overtagelse.
Samtidig har Fokus Bank fremsat et købstilbud til aktionærerne i realkreditinstituttet BNbank, og tidligere på måneden blev fusionsplanen mellem Norges næststørste pengeinstitut, Christiania Bank og forsikringskoncernen Storebrand, præsenteret.
- Ole Mikkelsen (+45) 33 96 96 54.
(c) Reuters Limited 1997.
