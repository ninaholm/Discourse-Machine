CMO 96-1 fik 96-overskud efter skat på 0,5 mio kr.

KØBENHAVN, 18 april (Reuter) - Collateralized Mortgage Obligations (CMO) Denmark 96-1 fik i sit første leveår et overskud før skat på 795.000 kr. og et overskud efter skat på 514.000. Det fremgår af selskabets regnskab for 1996, der blev fremlagt fredag.
CMO Denmark 96-1 påbegyndte sin aktivitet den 21. august 1996 ved at erhverve for ca. nominelt to mia. kr. realkreditobligationer. Det gav i 1996 netto renteindtægter på 1,5 mio. kr.
Samlet forventes der i 1997 et positivt resultat på et lidt højere niveau end i 1996.
CMO&apos;er er obligationer udstedt på baggrund af en portefølje af realkreditobligationer således, at realkreditobligationernes egenskaber indenfor kreditrisiko, renterisiko, konverteringsrisiko og løbetid omfordeles på de forskellige CMO&apos;er, så de tilpasses investorernes behov.
Bestyrelsen indstiller, at der i 1996 udbetales et udbytte på 105,40 kr. per aktie a 1.000 kr.
- Eva Elgaard Pedersen (+45) 33 96 96 58.
(c) Reuters Limited 1997.
