Jelved forbereder lov om forsikringsmæglere.

KØBENHAVN, 21 april (Reuter) - Økonomiminister Marianne Jelved (R) vil snart nedsætte en arbejdsgruppe, der skal forberede et lovforslag om forsikringsmæglere i Danmark. Det kom frem på Assurandør-Societetets årsmøde mandag, hvor ministeren talte.
- Tyskland og Danmark er de eneste lande, der i EU ikke har vedtaget lovgivning om forsikringsmæglere. En lovgivning skal fastlægge nogle gode rammer for forsikringsmæglererhvervet, sagde økonomiministeren.
Hun skønnede, at 10-15 pct. af det samlede forsikringssalg i dag foregår via mæglere.
(c) Reuters Limited 1997.
