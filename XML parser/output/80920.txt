HÅRD UDLÅNSKAMP KAN GIVE NY BANKKRISE - UGEBREV.

KØBENHAVN, 3 marts (Reuter) - På trods af to år med gode regnskabsresultater lurer farerne for nye bankkriser, når de samfundsøkonomiske konjunkturer vender. Faresignalerne i flere banker er meget høj udlånvækst, sløv indtjening og uændrede eller stigende omkostninger pr. indtjeningskrone. Det viser en kortlægning af de seneste regnskabsresultater i landets 57 største pengeinstitutter, som Mandag Morgen (MM) har foretaget.
- Men bag det store overskud, som man skal helt tilbage til 1987 for at finde tilsvarende, lurer der flere steder farer, som kan fører til nye bankkriser, den dag konjunktur-termometeret igen står på frostgrader, skriver MM.
Faresignalerne er størst blandt de banker, der enten karakteriseres af en ekstraordinær høj udlånsvækst i de seneste tre gode år, en utilfredsstillende lav forrentning af egenkapitalen trods de gode tider eller en lav effektivitet i form af et højt omkostningsniveau pr. indtjeningskrone, viser undersøgelsen.
- Jørn Nurkka (+45) 33 96 96 55.
(c) Reuters Limited 1997.
