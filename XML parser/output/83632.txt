Midtbank ser KFX-indekset i 165 om 6 måneder.

KØBENHAVN, 13 maj (Reuter) - Midtbank forudser, at KFX-indekset stiger til 165 i løbet af de næste seks måneder.Det fremgår af bankens Finans Fokus. KFX-indekset sluttede mandag i 161,11.
- Vi fastholder troen på, at markedet samlet kan fortsætte sin balancegang mellem vækst og inflation, og hæver vort target for KFX-indekset på tre måneder til 160 og 165 på seks måneder, skriver Midtbank.
Midtbørs fokuserer bl.a. på aktierne i Danisco, Novo Nordisk, Superfos og FLS.
- Vi har positive forventninger til offentliggørelsen af Novos regnskab. For Superfos vurderer vi, at markedet har lagt for stor vægt på problemerne på det danske asfaltmarked. FLS&apos; konjunkturfølsomme natur, sat sammen med en turnaround i Aerospace, giver en spændende cocktail. Danisco er for os at se fortsat en stabil vækstaktie uden særlig risiko, skriver bankens analytikere.
Risikoen for at bankens forudsigelser ikke holder, er først og fremmest en svagere end ventet indtjeningsvækst hos en række af selskaberne og afhængigheden af udviklingen på de udenlandske fondsmarkeder, hedder det.
- Carl Johan Corneliussen (+45) 33 96 96 57.
(c) Reuters Limited 1997.
