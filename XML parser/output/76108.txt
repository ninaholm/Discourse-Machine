Valuta - FRF stadig sårbar i roligt mandagsmarked.

KØBENHAVN, 2 september (Reuter) - Ugen starter med et
roligt valutamarked mandag morgen, og med helligdag i USA
er udsigterne til stor aktivitet ikke for lyse i dag.
Den tyske D-mark holder sig rolig, men er en anelse
lavere i forhold til enkelte europæiske landes valutaer.
US-dollar er uden dramatik steget lidt mod yen og D-mark.
Den franske og den tyske præsident&apos;s møde søndag
bekræftede tilslutningen til Maastricht kriterierne for
indtrædelse i den europæiske monetære union.
Det har dog ikke beroliget alle på de finansielle
markeder.
- Markedet er langt fra overbevist. Selv om den
franske franc har udvist en vis grad af stabilitet, er
valutaen stadig sårbar før næste uges fremlæggelse af
budgettet, siger Nick Stamenkovics, økonom i
DKB international.
Der ventes derfor fokus på den franske franc, og hvis
den kommer under pres, vil det kunne få effekt på andre
valutaer, lyder vurderingen.
- Især højrentevalutaer som den spanske peseta og
italienske lire er i farezonen, mener dealere på
valutamarkedet.
Italiens udenrigsminister Lamberto Dini vurderer, at
liren vil genindtræde i ERM senere i år - eller næste år.
Den italienske lire og den franske franc ligger på
priser af 1.019,25 og 3,4200 i forhold til D-mark. Liren
er dermed lidt stærkere end fredag, og den franske valuta
er uændret.
DEM/DKK  USD/DKK FRF/DKK USD/JPY USD/DEM
Mandag    11.12  3,8635   5,7310  1,1290  109,05  1,4830
Fredag    14.14  3,8660   5,7310  1,1290  108,70  1,4825
(/klp).
(c) Reuters Limited 1996.
