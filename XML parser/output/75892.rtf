{\rtf1\ansi\deff0
LOKALBANKER TJENER BEDST PR UDGIFTSKRONE.\line 
\line 
KØBENHAVN, 23 august (Reuter) - De lokale pengeinstitutter har et klart bedre forhold mellem indtægter og udgifter, viser en gennemgang af bankernes halvårsregnskaber, som foreningen Lokale Pengeinstitutter har lavet.\line 
Nøgletallet basisindtjening pr. omkostningskrone er i gennemsnit 1,7 for de 76 små og mellemstore pengeinstitutter, der er med i opgørelsen. Det tilsvarende tal for de 10 største banker er 1,4.\line 
Det betyder, at de lokale pengeinstitutter får 1,70 kr. ind for hver krone, de har i udgift, mens de store kun får 1,40 kr. ind for hver udgiftskrone.\line 
Der er til gengæld en tendens til, at de mindre pengeinstitutter taber flere penge på deres kunder, end det er tilfældet hos de store i branchen.\line 
Selv om den såkaldte tabspct. er faldet til 1,1 pct. fra 1,3 pct. i forhold til samme tidspunkt sidste år hos de lokale pengeinstitutter, så er den fortsat klart højere end hos de store, der i gennemsnit kun taber 0,6 pct. i forhold til udlån og garantier.\line 
- At tabsprocenten for de lokale pengeinstitutter er højest skyldes bl.a. forskelle i engagementsammensætningen, siger direktør i foreningen Lokale Pengeinstitutter, Jan Kondrup, til Reuters Finans.\line 
Et vejet gennemsnit af egenkapitalforrentningen i de lokale pengeinstitutter viser, at den er faldet til 17 pct. fra 24 pct. i den tilsvarende periode sidste år, mens den er faldet til 19 pct. fra 20 pct. hos de største banker. (/olm).\line 
(c) Reuters Limited 1996.\line 
}