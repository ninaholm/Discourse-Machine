Ejendomsmæglere finder byggestop fornuftigt - blad.

KØBENHAVN, 6 august (Reuter) - Ejendomsmæglerne hos Gaarde, der er et af Danmarks største ejemdomsmæglerfirmaer, kalder regeringens indgreb over for byggeriet en fornuftig beslutning. Det fremgår af publikationen &quot;Aktuel markedsoversigt&quot; fra Gaarde.
I en leder i bladet hedder det, at en sund balance mellem udbud og efterspørgsel i byggebranchen er af essentiel betydning, hvis skadelige effekter på hele den danske økonomi skal undgås.
- Derfor er de af boligminister Ole Løvig Simonsens (S) offentliggjorte nedskæringer i tilskudene til offentligt støttet byggeri - med undtagelse af ældreboliger og andelsboliger - nødvendige, hvis den sunde udvikling i den danske økonomi skal bevares, hedder det i meddelelsen.
Gaarde henviser blandt andet til, at &quot;Boligministeriets opgørelser over situationen i byggebranchen i forskellige dele af landet viser en tydelig tendens til, at ledigheden &quot;falder i faretruende grad&quot;, hvilket er en klar indikator for, at risikoen for flaskehalse i branchen reelt er en foreliggende trussel.&quot;
I en publikation fra EDC Erhverv Poul Erik Bech skriver direktør Jørgen Jørgensen, at det for tiden er meget vanskeligt at finde sammenhængende kontorlejemål fra 1.000 kvadratmeter og opefter i Københavns-området.
- Vi må derfor forvente at se nybyggerier i København, og måske i særdeleshed i Søndre Frihavns området og ved Kalkbrænderihavnen.
- Stig Ørskov Pedersen (+45) 33 96 96 59.
(c) Reuters Limited 1997.
