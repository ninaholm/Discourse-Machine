EJDS NORDEN UDVIDER AKTIEKAPITAL, PROVENU 250 MIO.

KØBENHAVN, 20 december (Reuter) - Ejendomsselskabet Norden udvider aktiekapitalen med fortegningsret for de eksisterende aktionærer i forholdet tre til en til favørkurs. Med det nuværende kursniveau forventes emissionen at tilføre selskabet et provenu på ca. 250 mio. kr. Det fremgår af en pressemeddelelse fredag.
- Emissionen forventes gennemført i første kvartal 1997, skriver selskabet.
For 1996 forventer Ejendomsselskabet Norden et resultat før kurs-og værdireguleringer på godt 40 mio. kr. mod 26,5 mio. kr. i 1995.
(c) Reuters Limited 1996.
