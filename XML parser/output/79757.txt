PHØNIX-NÆSTFORMAND HÅBER PÅ KLAR MELDING I DAG.

KØBENHAVN, 4 februar (Reuter) - Næstformand i Phønix&apos; bestyrelse, Ivan Hermansen, håber, at bestyrelsen i dag kan komme med en klar melding til aktionærerne om, hvem der bør overtage Vejen-virksomheden.
- Vi håber, vi kan komme med en melding i dag. Det skylder vi markedet og ikke mindst vores medarbejdere, siger Ivan Hermansen til Reuters Finans.
Phønix-bestyrelsen har foreløbigt tre købstilbud at vælge mellem. Siden norske Rieber &amp; Søn midt i januar bød på Phønix-aktierne, har både Superfos og Marius Pedersen givet højere bud.
Den norske entreprenør-koncern bød 650 kr. for den stemmetunge A-aktie i Phønix og 585 kr. for C-aktien. Superfos bød 700 kr. per A-aktie og 620 kr. for C-aktien. Og senest bød Marius Pedersen 710 kr. for A-aktien og 625 kr. for C-aktien. (/mbp).
(c) Reuters Limited 1997.
