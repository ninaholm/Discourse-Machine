KL ser lejepris i lufthavn på 2000 kr pr kvm-blad.

KØBENHAVN, 9 april (Reuter) - Københavns Lufthavne (KL) forventer, at kunne udleje kontorer i den kommende stationsterminal for 2.000 kr. per kvm. Det siger kommerciel chef Anders Kristensen, Københavns Lufthavne til bladet Markedsoversigen Erhvervejendom.
- Vi forventer en lejepris på 2.000 kr. per kvm, siger Anders Kristensen til Markedsoversigten Erhvervsejendom.
Ifølge bladet oplever KL en kolossal interesse for lokalerne på trods af den høje pris. De nuværende lokaler i terminalernes område lejes generelt ud for mellem 1.000-2.000 kr. per kvm., fremgår det.
KL kalkulerer i øjeblikket med at udleje 8.000-9.000 kvm. kontorer i stationsterminalen, der også bliver terminal for SAS. Men området vil formodentlig vokse i årene frem.
- Frem mod år 2000 bliver der frigivet arealer på 50.000-55.000 kvm. i lufthavnsområdet. En tredjedel af disse forventes brugt til et hotel på 22.000-26.000 kvm., mens resten kan udnyttes til andre formål som kontorer eller hangarer til interesserede virksomheder, skriver Markedsoversigten Erhvervsejendom.
- Eva Elgaard Pedersen (+45) 33 96 96 57.
(c) Reuters Limited 1997.
