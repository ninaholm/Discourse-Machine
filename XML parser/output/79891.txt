FRIST I HAFNIA-SAG UDLØBER TIL JULI - JUSTITSMIN.

KØBENHAVN, 6 februar (Reuter) - De aktionærer, der føler sig snydt efter den sidste aktieemission i Hafnia i 1992, skal skynde sig, hvis de vil lægge sag an mod Den Danske Bank, der stod for emissionen.
Fristen i sagen er fem år og udløber derfor i juli. Det fremgår af et skriftligt svar fra justitsminister Frank Jensen til SFs erhvervspolitiske ordfører, Kjeld Rahbæk Møller.
- Nu ved aktionærerne, hvad de har at forholde sig til, hvis de vil nå at lægge sag an, siger Kjeld Rahbæk Møller til Reuters Finans.
Hafina udstedte aktier ved emissionen i 1992 for 1,1 mia. kr. Heraf købte Lønmodtagernes Dyrtidsfond for 400 mio. kr., mens Kommunernes Pensionskasse var næststørste køber, oplyser SF-politikeren.
- Morten Bonde Pedersen (+45) 33 96 96 51.
(c) Reuters Limited 1997.
