REDEGØRELSE ER MEGEN SNAK, FOR LIDT HANDLING - SF.

KØBENHAVN, 8 oktober (Reuter) - Regeringens udsendte Erhvervsredegørelse er først og fremmest en analyse af Danmarks situation i meget bred forstand, mener SF erhvervspolitiske ordfører Kjeld Rahbæk Møller.
- Til gengæld er den meget svag på handlingssiden. F.eks. hvad angår iværksættere, er der ikke stort andet end et forsøg på skamrosning af de småjusteringer, der blev aftalt med SF, V og K før sommerferien, og som var så små, at oppositionspartierne nægtede at tale om et egentlig forlig, siger Kjeld Rahbæk Møller, i en kommentar til redegørelsen.
SF mangler endvidere i redegørelsen Erhvervsministeriets bud på, hvordan man skal sikre finansieringen af nye virksomheder.
- Men fra SFs side kan vi da være meget tilfreds med, at erhvervsministeren gør sig til talsmand for en opprioritering af vældfærdssamfundets kerneydelser: folkeskolen, sygehuse, ældrepleje og børnepasning, skriver SFs politiske ordfører. (/jnu).
(c) Reuters Limited 1996.
