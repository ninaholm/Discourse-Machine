Valuta - USD i snævert interval før US-valg.

KØBENHAVN, 5 november (Reuter) - Usikkerhedsmomenterne
omkring det amerikanske præsidentvalg tirsdag aften lægger
en øvre grænse for dollaren, og dollaren handles i et
snævert interval tirsdag eftermiddag i Europa. Dollaren
koster tirsdag eftermiddag 1,5140 D-mark mod 1,5115
tidligere på dagen.
Den tyske tal for septembers industriordrer viste et
overraskende fald på 3,6 pct. på månedsbasis, og det har
ifølge markedsdeltagere lagt et låg på D-marken i forhold
til dollaren.
Endelig blev det kort efter middag blev det
meddelt, at operationen af Ruslands præsident Boris
Jeltsin var forløbet planmæssig.
Operationen havde ellers forsaget en styrkelse af
schweizerfrancen til 1,2620 USD, men efter meddelelsen om
den vellykkede operation er francen faldet tilbage til
mandagens niveau på 1,2720 USD/CHF.
Ifølge dealere er Jeltsins operation ikke den eneste
betydende faktor for francens bevægelser.
- Der er en række fundamentale økonomiske årsager til
schweizerfrancens svaghed, siger en dealer.
Han peger bl.a. på den schweiziske nationalbanks
ekspansive pengepolitik, der skal genoplive en stagnerende
økonomi.
Norges centralbank sænkede tirsdag sin nøglerente,
dag-til-dag kredit renten, til 4,0 pct. fra 4,5 pct.
Ifølge bank-guvernør Kjell Storvik sænkes bankens
satser for at opveje den seneste tids stigning i værdien
af den norske krone.
Det engelske pund har tirsdag nået kurs 2,5030
GBP/DEM, det stærkeste niveau mod D-marken siden juni &apos;94.
@
DEM/DKK  USD/DKK FRF/DKK USD/JPY USD/DEM
Tirsdag   14.50  3,8425   5,8180  1,1365  114,00  1,5140
Tirsdag   11.16  3,8425   5,8080  1,1350  113,90  1,5115
(/clm).
(c) Reuters Limited 1996.
