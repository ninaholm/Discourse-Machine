Frankrig vanskeliggør fælles EU-politik - Nyrup.

KØBENHAVN, 9 april (Reuter) - Den franske afstandstagen til den danske kritik af menneskerettighedsforholdene i Kina gør det vanskeligt at etablere en fælles udenrigspolitik i EU, sagde statsminister Poul Nyrup Rasmussen på et pressemøde efter et regeringsseminar onsdag på Mogenstrup Kro.
- Den franske linie vanskeliggør en fælles europæisk udenrigspolitik. Det skal jeg ikke lægge skjul, sagde statsministeren.
Han betegnede udenrigsminister Niels Helveg Petersen som &quot;europas redningsfigur&quot; i øjeblikket.
- Vi må huske, at det ikke er Danmark, der har ændret kurs. Vi har bare fastholdt vores kurs over for Kina, sagde Poul Nyrup Rasmussen.
Han understregede endnu engang, at regeringen er imod at integrere Vestunionen i EU-samarbejdet.
- Vi er lodret imod at tilføre EU en ny forsvarsdimension. Forsvarspolitikken hører hjemme i NATO, sagde statsministeren, som en kommentar til de igangværende forhandlinger ved EU&apos;s regeringskonference.
- Morten Bonde Pedersen (+45) 33 96 96 51.
(c) Reuters Limited 1997.
