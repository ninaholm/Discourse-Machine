Aktier falder på profit-taking og teknik.

KØBENHAVN, 23 juli (Reuter) - De danske markedsdeltageres profeti om nye rekorder på det danske aktiemarked efter Greenspans tale tirsdag blev gjort til skamme, da KFX-indekset kun steg 0,56 pct. til 191,66, efter at markedet en overgang var oppe at vende i 195,40.
- Markedet kom for højt op fra morgenstunden, og det viste sig, at der næsten ingen købere var på dette niveau. Indekset faldt tilbage på en kombination af profittagning og teknisk modstand omkring det gamle rekord-niveau på 195,61, siger en handler.
(c) Reuters Limited 1997.
