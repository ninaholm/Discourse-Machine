Valuta - US-dollar sidelæns op til nøgletal.

KØBENHAVN, 13 februar (Reuter) - Den amerikanske
dollar har efter et par lidt hektiske dage ligget sidelæns
torsdag. Ifølge handlere skyldes det blandt andet, at
markedet afventer amerikanske tal for detailsalget i
januar.
Endvidere har udtalelser fra Bundesbank skabt lidt
frygt for, at Tyskland vil intervenere ved at sælge
dollar. Bundesbanks vice-president Johann Vilhelm Gaddum
sagde i nat i Bangkok, at det ikke er i Bundesbanks
interesse, at styrkelsen af dollaren fortsætter.
Dollaren handles en lille time efter middag til 1,6830
D-mark mod 1,6815 onsdag sidst på eftermiddagen. Mod yen
er dollaren blevet styrket en anelse til kurs 124,10.
Den danske krone ligger stabilt mod D-mark i en kurs
omkring 3,8110.
Det amerikanske detailsalg ventes i januar at være
steget med 0,7 pct. Fratrækkes biler ventes en stigning på
0,6 pct.
DEM/DKK  USD/DKK  FRF/DKK USD/JPY USD/DEM
Torsdag   12.45  3,8110   6,4120   1,1285  124,10  1,6830
Onsdag    16.15  3,8100   6,4010   1,1280  123,70  1,6815
-- Eva Elgaard Pedersen (+45) 33 96 96 57.
(c) Reuters Limited 1997.
