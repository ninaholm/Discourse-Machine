USA-fald kan give øretæve til dansk aktiemarked.

KØBENHAVN, 1 april (Reuter) - Der er lagt op til et blodbad på det danske aktiemarked tirsdag efter en række påskedage, hvor gevinsthjemtagningen for alvor slog igennem på det amerikanske marked. Siden onsdag før påske er Dow Jones indekset således faldet 4,3 pct. Alene mandag blev det til et fald på 2,33 pct. Samtidig er renten på den 30-årige amerikanske T-bond gået over 7 pct., ligesom USD er svækket til et niveau omkring 1,67 DEM.
- Det bliver en rigtig, rigtig grim dag. KFX-indekset kan meget let falde 2-3 pct. fra markedsstart og måske mere i løbet af dagen, siger en handler tirsdag morgen.
Faldet på det danske aktiemarked kan samtidig blive forstærket af, at KFX-indekset onsdag steg 0,8 pct., lyder vurderingen.
- Umiddelbart ser det ud til, at de finansielle aktier i USA er blevet ramt hårdest, men ingen går ram forbi i dag, siger handleren.
Faldet i USA ramte således også Novo Nordisk aktien, der omregnet er faldet 22 kr. til kurs 643 i forhold til slutkursen onsdag. Tele Danmark aktien er tilsyneladende sluppet billigere, med et beskedent fald på en kr. til kurs 333. ISS-aktien blev ikke handlet mandag i USA.
På den den hjemlige front byder tirsdagen på regnskaber fra Topdanmark, C.W. Obel og Dansk Kapitalanlæg. Derudover er der tirsdag investormøder i Novo Nordisk og Incentive.
Tirsdag vil der også blive holdt øje med meldinger fra J. Lauritzen Holding efter påskedagenes forhandlinger i Malyasia om salget af knap halvdelen af Danyard-værftet. Ifølge Berlingske Tidende kan der i løbet af tirsdagen ventes en meddelelse fra Lauritzen.
Ugens aktie i Berlingske Tidende er Rederiet Norden, mens Jyllands-Posten i denne uge har droppet uge-aktien.
KFX-aktier:  Kurs onsdag     kl. 15.30     +/- Novo-Nordisk .........   665      - 4 Den Danske Bank ........ 573      + 8 Tele Danmark ........... 334      + 5 Danisco ................ 390      + 3 D/S 1912 .......... 195.500  + 1.500 D/S Svendborg ..... 280.500  + 4.500 Sophus Berendsen ...... 834     + 10 Unidanmark ............ 341      + 6 Carlsberg ............. 397     + 12 BG Bank ................ 300   0. KFX-aktier:  Kurs  onsdag    kl. 15.30     +/- FLS ................... 860     + 15 Københavns Lufthavne ... 660   0 Coloplast ............. 455     + 15 ISS ................... 185      + 2 Superfos ............... 745     + 15 Jyske Bank ............. 508      - 2 GN Store Nord .......... 665      - 5 Chr. Hansen ........... 830      + 5 Radiometer ............ 379      - 1 SAS Danmark ............. 69      - 0,50.
Ved dobbeltklik på følgende koder kan oplysninger om den seneste udvikling på det danske aktiemarked ses: (.KFX) - KFX Indekset (.PG.CO) - Top 10 stigninger i procent (.PL.CO) - Top 10 tabere i procent (.AD.CO) - Markedsoverblik inkl. volumen i stk. (KFXc1) - KFX februar futuren (0#TOP.CO)-KFX-aktier seneste kursudvikling (.AV.CO) - Top 10 efter styk-volumen (.AT.CO) - Top 10 efter kursbevægelser
- Stig Ørskov Pedersen (+45) 33 96 96 59.
(c) Reuters Limited 1997.
