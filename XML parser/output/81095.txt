Aktier slutter i positiv tone trods lille fald.

KØBENHAVN, 5 marts (Reuter) - Det danske aktiemarked sluttede onsdag med en forholdsvis pæn undertone trods et lille samlet fald over dagen.
- Markedet rettede sig lidt efter frokost på grund af udtalelser fra Alan Greenspan. Og vi forventer, at markedet vil stige torsdag, siger en aktiehandler.
Den amerikanske centralbankchef benægtede i dag, at han i sidste uge forsøgte at tale aktiekurserne ned. I USA har Dow Jones Industrial indekset reageret ved at stige ca. 30 point til 6.882. Herhjemme sluttede KFX-indekset med et minus på 0,15 pct. i 155,64.
(c) Reuters Limited 1997.
