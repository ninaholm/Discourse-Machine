Dansk nettoeksport af el 1 kvt op 1,4 pct år/år.

KØBENHAVN, 27 maj (Reuter) - Den danske nettoeksport af el steg i årets første kvartal 1,4 pct., når der sammenlignes med den samme periode året før. Det fremgår af nye tal fra Danske Elværkers Forening.
Den danske eleksport ser dermed ud til fortsat at nyde godt af vandmanglen i de svenske og norske vandkraftværkers vandmagasiner.
I årets første tre måneder var den danske nettoeksport af el 3.618 gigawatt mod 3.568 gigawatt i den samme periode året før.
Opgørelsen for marts viser dog en vigende tendens.
Her var nettoeksporten kun 778 gigawatt mod 1.332 gigawatt i marts 1996. Det svarer til et fald på 41,6 pct.
- Stig Ørskov Pedersen (+45) 33 96 96 59.
(c) Reuters Limited 1997.
