B&amp;O Hld køber Philips aktiepost for 540 mio kr.

KØBENHAVN, 27 maj (Reuter) - Bang &amp; Olufsen Holding køber den 25 pct. aktiepost, som Philips siden 1990 har haft i Bang &amp; Olufsen, for 540 mio. kr., fremgår det af en fondsbørsmeddelelse tirsdag.
- Hvis generalforsamlingen godkender handelen, vil den blive finansieret ved, at Bang &amp; Olufsen udsteder 635.000 B-aktier til Philips. Det forventes at Alfred Berg Bank vil placere disse aktier hos danske og internationale institutionelle investorer på vegne af Philips. Det resterende beløb udbetales kontant til Philips, skriver Bang &amp; Olufsen.
Philips købte i sin tid aktieposten for 342 mio. kr., og det er en markant forbedret økonomi i Struer-virksomheden inden for de seneste år gør det muligt for Bang &amp; Olufsen igen at få fuld kontrol, fremgår det.
(c) Reuters Limited 1997.
