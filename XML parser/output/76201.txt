AKTIER SLUTTER MED POSITIV UNDERTONE PGA UDLAND.

KØBENHAVN, 9 september (Reuter) - Det danske aktiemarked fastholdt det meste af formiddagens stigning, og slutter ugens første dag med et plus på 0,71 point til 120,54.
- Der er en stærk positiv undertone i markedet i dag, som jeg mest vil tilskrive udlandet. Vi går op i samme tempo som USA, og det ser ud til at fortsætte i morgen med, siger en aktiehandler.
Han ser en stigning tirsdag i KFX på en halv procent som sandsynlig, men understreger, at det er USA som sætter kursen for de danske aktier.
