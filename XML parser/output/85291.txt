Kamp om mobiltelefonpriser i eftersommeren - blad.

KØBENHAVN, 1 juli (Reuter) - Prisen for at tale i mobiltelefon kommer i løbet af året ned på ihvertfald en krone per minut, men der uenighed blandt mobiltelefonudbyderne om, hvor langt ned prisen egentlig kommer, skriver bladet LRK Roaming.
Svenske Telia regner med før nytår at få minutprisen ned på en krone, oplyser adm. direktør Claus Jacobsen fra Telia til bladet.
Hos franske Mobilix, der er et datterselskab under France Telecom, ligger det også fast, at priserne skal langt ned, men direktør Monique Moullé-Zetterström vil ikke fortælle, hvor langt ned prisen kommer.
Informationschef hos Sonofon, Allan Koch, regner ikke med et markant fald i mobiltelefonpriserne. For øjeblikket kan nye abonnenter hos Sonofon tale for 60 øre i minuttet med Unofon-systemet, men efter den 15. august stiger prisen til normaltakst.
Hos Tele Danmark Mobil forventer informationschef John Jørgensen også, at der bliver kamp på prisen i eftersommeren.
- Det er helt sikkert, at det bliver billigere at tale mobilt i de kommende måneder, siger John Jørgensen.
- Carl Johan Corneliussen (+45) 33 96 96 58.
(c) Reuters Limited 1997.
