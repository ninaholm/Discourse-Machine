Aktiemarked ventes at besejre nye tinder tirsdag.

KØBENHAVN, 15 juli (Reuter) - Ingen tinder synes for høje for det danske aktiemarked i disse dage. Igen tirsdag ventes det danske KFX-indeks at sætte rekord. Det vil den være den 11. rekord i træk og den 45. rekord i 1997. Indekset løftedes mandag 0,4 pct. til 186,10 i kølvandet på en styrkelse af den amerikanske dollar og det britiske pund. Det gav blandt andet løft til Novo Nordisk og Sophus Berendsen.
- Samtidig understøttes Novo Nordisk af en stor købsordre, som ikke er gjort færdig endnu, siger en aktiehandler tirsdag morgen.
(c) Reuters Limited 1997.
