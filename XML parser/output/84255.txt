B&amp;O ansatte strejker fortsat - RB.

KØBENHAVN, 30 maj (Reuter) - På Bang &amp; Olufsen valgte morgenholdet fredag at nedlægge arbejdet og dermed fortsætte striden med ledelsen om de lokale lønforhandlinger, skriver Ritzaus Bureau.
Det drejer sig om knap 900 timelønsansatte, der strejker på fabrikkerne i Struer og Skive. Konflikten brød ud onsdag, da de første 300 ansatte gik hjem. Den har ramt hele montagen af både tv-og radioanlæg, oplyser stedfortrædende fællestillidsmand Ole Brogaard.
Konflikten skal behandles på et fællesmøde mellem DA og LO fredag eftermiddag. Medarbejderne er utilfredse med både lønstigningens størrelse og tidspunktet for dens ikrafttræden i ledelsens udspil. De strejkende på natholdet har aftalt at mødes søndag aften, mens resten mødes igen mandag morgen for at diskutere, om de skal gå i arbejde igen.
- Redaktionen (+45) 33 96 96 56.
(c) Reuters Limited 1997.
