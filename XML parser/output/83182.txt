KFX ses stige markant efter USA-løft på 2,6 pct.

KØBENHAVN, 30 april (Reuter) - Der er udsigt til markante kursstignigner på det danske aktiemarked onsdag. Sådan lyder vurderingen efter en fremgang i det amerikanske Dow Jones indeks på 2,6 pct. tirsdag. De amerikanske aktiekurser steg efter offentliggørelsen af tal, der viste en lavere end ventet amerikansk lønstigningstakt. KFX-indekset vurderes at kunne stige mindst en pct. efter et fald på 0,1 pct. til 156,09 tirsdag.
- Selvom vi steg en halv pct. allerede tirsdag efter tallene, har vi noget mere til gode, vurderer en handler.
De lavere end ventede løntal gav ligeledes et markant løft på det amerikanske obligationsmarked. Ikke mindst fordi en amerikansk renteforhøjelse ved FOMC-mødet den 20. maj nu ikke længere anses for sikker. Det svækkede den amerikanske dollar en anelse. Dog ikke så meget, at det betragtes som en egentlig negativ faktor for det danske aktiemarked. USD handles tirsdag morgen til 1,7235 DEM.
Med inspiration fra det amerikanske ventes specielt de rentefølsomme finansaktier at kunne stige markant onsdag. En stigning på otte kr. for Tele Danmark aktien i New York antyder dog, at der generelt er lagt op til pæn fremgang.
Tele Danmark sluttede i New York i kurs 338 (omregnet), mens Novo Nordisk steg otte kr. til kurs 671.
På den hjemlige front vil opmærksomheden være rettet mod regeringens fremlæggelse af en større økonomisk reformplan. Der vil specielt blive holdt øje med eventuelle brancherelaterede indgreb.
I et generelt positivt marked kan Radiometer aktien igen skille sig ud, lyder vurderingen onsdag. Radiometer faldt tirsdag 30 kr. til kurs 350 efter en investorpræsentation hos Alfred Berg.
Dagens vigtigste nøgletal er BNP-tallet fra USA.
KFX-aktier:  Kurs  onsdag    kl. 15.30     +/- Novo-Nordisk ...........     663     +  1 Den Danske Bank ........     569     +  2 Tele Danmark ...........     320     - 12 Danisco ................     385     +  2 D/S 1912 ..........      210.000  + 3.000 D/S Svendborg .....      300.100  + 1.100 Sophus Berendsen ......      815     -  0 Unidanmark ............      328     +  2 Carlsberg .............      402     +  2 BG Bank ................     290     -  1. KFX-aktier:  Kurs  onsdag    kl. 15.30     +/- FLS ...................      960     + 10 Københavns Lufthavne ...     665     +  5 Coloplast .............      465     -  4 ISS ...................      203     -  7 Superfos ...............     760     +  5 Jyske Bank .............     525     -  2 GN Store Nord ..........     660     -  5 Chr. Hansen ...........      795     -  5 Radiometer ............      350     - 30 SAS Danmark .............  74   0,0.
- Stig Ørskov Pedersen (+45) 33 96 96 59.
(c) Reuters Limited 1997.
