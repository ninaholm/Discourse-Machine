Novo-håb om stigende markedsandel i USA i 97 - dir.

KØBENHAVN, 12 marts (Reuter) - Novo Nordisks markedsandel på det store amerikanske marked for insulin har stabliseret sig omkring 20 pct. i 1996 efter at været faldet de seneste par år. Der var dog optræk til en stigning mod slutningen af 1996, og det giver positive forvetninger. Det sagde koncerndirektør Lars Rebien Sørensen fra Novo Nordisks Health Care Business på et pressemøde i anledning af 1996-regnskabet.
- Vores håb er, at den positive udvikling vil fortsætte. Vi har indsat flere ressourcer og lanceret nye produkter for at opnå dette, sagde Lars Rebien Sørensen.
Novo Nordisk har bl.a. lanceret en markedsføringskampagne rettet direkte mod de amerikanske sukkersygepatienter. Den forløber ifølge den danske medicinalkoncern tilfredsstillende. Salget af Novo Nordisks diabetesprodukter i USA steg målt i US-$12 pct. eller på linie med den generelle markedsvækst.
Novo Nordisk fik i 1996 et overskud på 2.521 mio. kr. mod 2.156 mio. kr. i 1995.
- Søren Linding Jakobsen (+45) 33 96 96 53.
(c) Reuters Limited 1997.
