DDB ændrer anbefaling på Superfos til match minus.

KØBENHAVN, 13 marts (Reuter) - Analytikerne i Den Danske Bank har nedjusteret deres anbefaling på Superfos til match minus fra match plus, fremgår det af det seneste nummer af Aktienøglen.
- Målt på 1998-estimatet handles Superfos på nøgletal, som ligger over gennemsnittet af sammenlignelige aktier. Og vi ændrer derfor anbefalingen fra Match plus til match minus, skriver analytikerne.
Match minus indikerer, at aktien ventes at klare sig mellem nul og fem pct. dårligere end aktiemarkedet generelt.
Bankens analytikere vurderer, at koncernens indtjeningspotentiale for 1997, der bygger på det organiske vækstpotentiale, i lighed med de foregående år vil være meget begrænset.
- Dels forventes væksten i Centraleuropa og Sverige, hvor koncernen har en betydelig del af omsætningen, fortsat at være lav. Dels vil det forventede salg af Phønix næppe mærkbart ændre konkurrencesituationen eller nedbringe overkapaciteten på det danske asfaltmarked og markedet forventes fortsat ikke i vækst, hedder det videre.
Desuden ventes kraftige investeringer i virksomheder i 1996, de allerede foretagne virksomhedskøb i 1997, samt forventede yderligere tilkøb, at øge koncernens finansieringsomkostninger i 1997.
Indtjeningen per aktie (EPS) ventes at blive på 49,1 i 1997 og 53,3 i 1998. I 1996 indtjeningen per aktie på 45,2.
Superfos-aktien ligger torsdag ved 11-tiden uændret i forhold til lukkekursen onsdag, nemlig i 790.
- Jørn Nurkka (+45) 33 96 96 55.
(c) Reuters Limited 1997.
