NOVO-TAL KAN BESTEMME AKTIEUDVIKLING I DENNE UGE.

KØBENHAVN, 11 november (Reuter) - I et generelt meget sløvt mandagsmarked var Novo Nordisk forud for offentliggørelse af sit kvartalsregnskab i fokus. Regnskabet, der kommer onsdag, kan ifølge en markedsdeltager bestemme hele markedets udvikling i denne uge.
- Jeg tillægger ikke de mere rentedrevne faktorer særlig vægt i denne uge. Novo-regnskabet kommer til at bestemme udviklingen, siger aktiehandleren.
KFX-indekset faldt 0,11 point til 127,35, mens november futuren sluttede 0,45 point lavere i 127,10.
(c) Reuters Limited 1996.
