Landsretten afviser EU-skeptikeres tidsplan.

KØBENHAVN, 28 april (Reuter) - Østre Landsret afviste mandag at udsætte domsforhandlingerne i den verserende grundlovssag, sådan som de 10 EU-skeptikere, der har anlagt sagen, forlangte.
Ved et indledende retsmøde fastholdte landsretten, at domsforhandlingerne i sagen skal begynde som berammet den 26. maj i år.
Derudover dikterede retten, at parterne i sagen får 8,5 hele retsdage til at fremlægge sagen i retten. Dermed skal sagen være afsluttet senest den 17. juni.
(c) Reuters Limited 1997.
