CODAN BANK SER LØNSTIGNINGER PÅ 3 PCT VED OK97.

KØBENHAVN, 15 januar (Reuter) - Codan Bank forventer, at forårets overenskomster vil resultere i lønstigninger på omkring tre pct. Det fremgår onsdag af bankens konjunkturrapport for årets første kvartal.
- De generelle aftaler ventes at øge lønomkostningerne med ca. tre pct per time. De egentlige lønstigninger vil dog afhænge af lokale aftaler herunder akkord-og bonusordninger på de enkelte arbejdssteder, skriver bankens økonomer.
Enkelte overenskomster bliver dog færdigforhandlet centralt.
- Disse overenskomster forventes at give stigninger på 4-5 pct. pct. per år, hedder det i rapporten.
Økonomerne i Codan Bank advarer samtidig mod, at lønstigninger over fire pct. i sidste ende kan føre til højere obligationsrenter i Danmark efter salgspres fra udlandske investorer.
Banken forudser ligeledes, at det bliver vanskeligt for Danmark at fastholde den nuværende renteforskel til Tyskland i de korte renter omkring 40 rentepunkter.
- Udover relativt høje lønstigninger forventes bvetydelig større byggeaktivitet, hvilket både vil øge udlån og stimulere væksten, skriver økonomerne, der forventer, at forskellen udvides med ca. 50 punkter ved en dansk renteforhøjelse sidst i 1997.
Det 10-årige rentespænd til Tyskland forventer Codan Bank i en &quot;rum&quot; tid vil svinge omkring 75 rentepunkter. Onsdag middag er forskellen 65 bp. (/pbt).
(c) Reuters Limited 1997.
