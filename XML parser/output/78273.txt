Valuta - Valutaer afventer mere nyt fra Dublin.

KØBENHAVN, 13 december (Reuter) - Valutamarkedet
holder sig roligt og afventende fredag formiddag, og det
er signaler fra EU-mødet i Dublin, man venter på.
- Der er gjort store fremskridt med stabilitetspagten,
og vi har næsten nået en aftale, sagde Italiens
Finansminister Carlo Azeglio Ciampi fredag formiddag.
Den amerikanske investeringsbank Chase vurderer, at
det principielle indhold af stabilitetspagten vil kunne
give behersket støtte til højrentemarkederne og være lidt
negativt for den tyske D-mark.
Frankrigs Finansminister, Arthuis, sagde tidligere
fredag, at han regner med, at der nåes en aftale i løbet
af i dag.
- De store valutaer er stille, og der er ikke meget
aktivitet, da mange afventer udformningen af en mere
præcis stabilitetspagt på Dublin-mødet, siger en dealer.
DEM/DKK  USD/DKK FRF/DKK USD/JPY USD/DEM
Fredag    11.17  3,8300   5,9130  1,1325  113,00  1,5450
Torsdag   15.32  3,8305   5,9200  1,1325  113,20  1,5465
(/klp).
(c) Reuters Limited 1996.
