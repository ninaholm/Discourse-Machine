Unibank anbefaler salg af DK mod Tyskland på 56 bp.

KØBENHAVN, 20 maj (Reuter) - Unibank Markets anbefaler i Nordisk Update salg af Danmark mod Tyskland på niveauet 56 bp i det 10-årige spænd.
- Det 10-årige spænd til Tyskland er indsnævret til 56 bp målt mellem 8 pct. 2006 og Bund 6 pct. 04/07 2007, og vi anbefaler salg af Danmark mod Tyskland på dette niveau, skriver Unibank Markets.
Banken tvivler på, at Danmark vil fortsætte med at outperforme Tyskland, og den anbefaler investorer at købe en forsikring mod beholdningen i 8 pct. 2006.
- Belært af erfaringer er grundanbefalingen dog at ride med på trenden og opretholde position, idet et risk/reward forhold ikke taler for at øge eksponeringen i lange danske obligationer, skriver Unibank Markets.
Unibank forventer ikke, at den danske rentekurve vil flade væsentligt mere fra det aktuelle niveau på 233 bp målt på 9 pct. 1998 og 8 pct. 2006. I stedet afventer banken muligheden for en stejlere rentekurve. - I mellemtiden opretholdes de eksisterende anbefalinger med køb af henholdsvis 5 pct. 2005 og 7 pct. 2004 mod 8 pct. 2003, skriver banken.
- Carl Johan Corneliussen (+45) 33 96 96 57.
(c) Reuters Limited 1997.
