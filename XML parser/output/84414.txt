Knap 50 pct tror ØMU-tidsplan holder - Indikator.

KØBENHAVN, 4 juni (Reuter) - Knap halvdelen af beslutningstagerne i de danske finansielle virksomheder tror på, at ØMU&apos;en vil blive gennemført som planlagt per 1. januar 1999. Det er markant flere end for et år siden, hvor kun fem pct. troede, at køreplanen blev overholdt.
Det er en af hovedkonklusionerne i et halvårligt spørgeskema fra Danske Invest, Danske Invest Indikatoren, til et fast panel af 50 investeringsansvarlige i Danmarks største forsikringsselskaber, pensionskasser og pengeinstitutter. Undersøgelsen er gennemført i perioden 22.-29. maj.
På investeringssiden forventer ca. halvdelen af de adspurgte, at danske realkreditobligationer vil give det højeste afkast frem til ultimo november. Derimod tror kun fem pct., at de lange danske statsobligationer vil give det højeste udbytte.
Med hensyn til regeringens overlevelsesevne har panelet fået en lidt større tiltro til regeringen end for et halvt år siden, men stadig tror den overvejende del af de adspurgte på et regeringsskifte ved næste valg. 76 pct. forventer et regeringsskifte mod 90 pct. for et halvt år siden.
- Eva Elgaard Pedersen (+45) 33 96 96 57.
(c) Reuters Limited 1997.
