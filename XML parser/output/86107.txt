Eksilregering protesterer mod FLS, EAC og DHL.

KØBENHAVN, 30 juli (Reuter) - Medlemmer af Burmas eksilregering har nu underskrevet Den Danske Burma Komites protest mod seks virksomheder, der allerede er aktive i Burma eller ønsker at investere i landet, oplyser komiteen onsdag.
De seks virksomheder, der protesteres imod, er FLS, DLH, APV Pasillac, Texaco og Ericsson.
- Vi vil som Burma Komite gøre alt, hvad vi kan for at understøtte eksilregeringen i deres arbejde, og jeg håber, at vores kampagne for at holde danske virksomheder ude af Burma kan være et beskedent bidrag hertil, siger komiteens formand, Anton Johansen.
Protesten blev underskrevet af eksilregeringens repræsentanter på et møde i København.
- Ole Mikkelsen (+45) 33 96 96 54.
(c) Reuters Limited 1997.
