Valuta - USD i bevægelse efter US-handelstal.

KØBENHAVN, 20 august (Reuter) - Den amerikanske dollar
satte sig i bevægelse, efter at tal for handelsbalancen
fra USA kom ud til dealerne midt på eftermiddagen.
Først bevægede den amerikanske valuta sig op omkring
dagens højeste kurs mod yen og D-mark, da juni gav en
positiv samhandelsudvikling. Dollaren holder sig på det
stærkere niveau mod den japanske valuta, men i forhold til
den tyske mark er dollaren dumpet tilbage til niveauet før
handelstallet blev sendt ud.
Underskuddet på den amerikanske handelsbalance faldt i
juni til 8,11 mia. USD fra 10,55 mia. USD i maj.
I en Reuters prognose lød konsensus-estimatet fra
internationale økonomer på et underskud i
størrelsesordenen 9,4 mia. USD i juni.
D-marken har det svært i Europa efter formiddagens
lavere end ventet M3-tal. Det har den danske krone
benyttet sig af, og vores valuta har nærmet sig kurs
3,8600 per D-mark.
Tirsdag eftermiddag er kronen på dagens stærkeste
niveau, og valutaen har vundet over en halv øre siden i
morges.
DEM/DKK  USD/DKK FRF/DKK USD/JPY USD/DEM
Tirsdag   15.14  3,8605   5,7560  1,1295  108,25  1,4905
Tirsdag   10.52  3,8630   5,7565  1,1300  107,95  1,4900
(/klp).
(c) Reuters Limited 1996.
