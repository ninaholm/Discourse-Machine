Valuta - USD marginalt stærkere efter US-tal.

KØBENHAVN, 1 november (Reuter) - Tallet for nye job
uden for landbruget blev offentliggjort kl.14.30 fredag,
og forventningerne til tallet blev så godt som opfyldt.
Der blev skabt 210.000 nye job i oktober, hvilket var
tæt på konsensus på 212.000. Samtidig blev ledende
indikatorer for september offentliggjort, og også her
udeblev overraskelserne. Indikatorerne viste en stigning
på 0,1 pct.
Den amerikanske 30-årige T-Bond hoppede umiddelbart
efter tallet et halvt point i vejret til 102-3/32, men er
siden faldet 5/32 tilbage til 101-30/32.
Dollaren har taget meddelelsen med sindsro, og handler
marginalt højere i kurs 1,5210 D-mark. Også overfor den
japanske yen er dollar styrket marginalt, med en
afregningskurs på 113,70 yen per dollar.
Det engelske pund handles til 2,49 D-mark efter at
have nået sit højeste niveau i 30 måneder tidligere på
dagen i kurs 2,4962. Pundet er dermed styrket to en halv
pfennig siden torsdag morgen.
DEM/DKK  USD/DKK FRF/DKK USD/JPY USD/DEM
Fredag    14.55  3,8420   5,8430  1,1375  113,70  1,5210
Fredag    10.57  3,8405   5,8330  1,1360  113,60  1,5180
(/clm).
(c) Reuters Limited 1996.
