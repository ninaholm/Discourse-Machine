Novo stiger på bedre end ventet res - handler.

KØBENHAVN, 13 august (Reuter) - Novo Nordisk aktien steg kort efter offentliggørelsen af sit halvårsregnskab med 16 kr. til kurs 720. Stigningen skyldes det bedre end ventede resultat.
- De stiger på regnskabet, som er lidt bedre end ventet, men der er tale om få reelle handler, og jeg tror godt, at aktien kan sive lidt senere på dagen. Der skal ikke meget til at påvirke den, når markedet er så stille som i dag, siger en handler til Reuters Finans.
Novo Nordisk fik i første halvår et driftsresultat på 1.317 mio. kr., mens det var ventet på 1.244 mio. kr.
(c) Reuters Limited 1997.
