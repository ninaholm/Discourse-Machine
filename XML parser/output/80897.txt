PHØNIX FASTHOLDER RIEBER-ANBEFALING EFTER ICOPAL.

KØBENHAVN, 28 februar (Reuter) - Phønix Contractors fastholder sin anbefaling af norske Rieber &amp; Søn som køber af Phønix efter, at Icopal også har vist interesse for Phønix, fremgår det af en fondsbørsmeddelelse fredag eftermiddag.
- Bestyrelsen fastholder sin anbefaling og anmoder, af hensyn til selskabet og dets medarbejdere, A/S Phønix Contractors&apos; aktionærer om snarest at afhænde deres aktier til Rieber &amp; Søn ASA, skriver ledelsen.
Endvidere finder bestyrelsen, at Icopals udmelding skaber fornyet risiko for, at det ikke gennemføres et samlet salg af Phønix.
- I den forbindelse har bestyrelsen givet formanden bemyndigelse til om nødvendigt at tilbyde A/S Phønix Contractors&apos; beholdning af egne aktier til Rieber &amp; Søn ASA, skriver bestyrelsen.
(c) Reuters Limited 1997.
