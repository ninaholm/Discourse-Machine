{\rtf1\ansi\deff0
NATBANKS RENTESÆNKNING GAVNER ERHVERVSLIV - JELVED.\line 
\line 
KØBENHAVN, 23 august (Reuter) - Nationalbankens nedsættelse af indskudsbevisrenten fredag formiddag vil kunne hjælpe erhvervslivet, mener økonomiminister Marianne Jelved.\line 
- Alt andet lige er det et positivt signal - specielt for erhvervslivet. En sænkelse af repo-renten mindsker bankernes finansieringsproblem, og det vil formentlig komme erhvervskunderne til gode på sigt, siger hun til Reuters Finans.\line 
Nationalbanken sænkede indskudsbevisrenten med 20 bp til 3,50 pct.\line 
Danmark fulgte således efter bl.a. Tyskland, Belgien, Holland og Frankrig, der sænkede visse rentesatser torsdag. Den danske repo-rente blev ikke sat ned umiddelbart, men det er givet, at den vil følge efter i næste uge.\line 
Marianne Jelved præsenterede torsdag Økonomisk Oversigt august, og hun siger nu, at rentesænkningerne underbygger Økonoministeriets vurderinger.\line 
- Det er klart, at en sænkelse af repo-renten styrker den vurdering, der ligger i Økonomisk Oversigt. De signaler der er kommet siden offentliggørelsen af Økonomisk Oversigt i går morges er positive signaler, der trækker den rigtige vej, siger hun.\line 
Hun mener dog, at det er for tidligt at sige, om renteændringerne reelt vil ændre på regeringens skøn.\line 
Marianne Jelved siger samtidig, at det er hendes vurdering, at vækstpausen nu er overstået.\line 
- Det er min fornemmelse, at vækstpausen er slut, siger hun. (/uha).\line 
(c) Reuters Limited 1996.\line 
}