{\rtf1\ansi\deff0
LOKALBANKEN HJØRRING OVERGIK EGEN PROGNOSE I HLV.\line 
\line 
KØBENHAVN, 20 august (Reuter) - Lokalbanken i Hjørring overgik i første halvår 1996 sin egen forventning, fremgår det af bankens halvårsregnskab tirsdag. Og det på trods af at overskuddet før skat faldt med 1,2 mio kr. til 5,6 mio. kr. i forhold til samme periode året før.\line 
- Resultatet før skat udviser for halvåret et overskud på 5,6 mio. kr., hvilket er over det forventede, og bestyrelsen anser derfor resultatet for værende tilfredsstillende, skriver ledelsen i en kommentar til regnskabet.\line 
Det bedre resultat får dog ikke den nordjyske bank til at ændre sin forventning til helåret.\line 
- Der forventes fortsat en tilfredstillende primær indtjening for hele året, skriver Lokalbanken i Hjørring.\line 
Tilbagegangen i overskuddet i halvåret 1996 skyldes primært en tilbagegang i kursreguleringer, der er faldet med 2,5 mio. kr. til et minus på 1,1 mio. kr. Ifølge banken kan det henføres til, at obligationsbeholdningen er placeret i såkaldte pengemarkedsobligationer med relativ høj renteindtægt og kurstab ved udtrækninger.\line 
[MORE].\line 
}