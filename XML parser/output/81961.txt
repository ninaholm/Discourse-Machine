Feb engrospriser ses op 1,0 pct år/år - økonomer.

KØBENHAVN, 21 marts (Reuter) - De danske engrospriser ventes i februar at være steget 1,0 pct. på årsbasis, som det var tilfældet i januar, fremgår det af en rundspørge til fire danske bankøkonomer. Danmarks Statistik offentliggør tirsdag engros-og råvarepriserne for februar. På månedsbasis svarer den ventede udvikling til et fald på 0,1 pct. efter en stigning på 0,1 pct. fra december til januar.
- Faldende oliepriser ventes at føre til et fald i råvarepriserne på en-to pct., hvilket vil trække ned i engrosprisindekset, siger en økonom.
I januar steg råvareprisindekset 6,2 pct. på årsbasis og 1,3 pct. på månedsbasis. Råvareindekset udgør ca. otte pct. af det samlede engrosprisindeks.
- Redaktionen (+45) 33 96 96 56.
(c) Reuters Limited 1997.
