TELE DK OG BT STIGER PÅ NEWTELCO-KØB I SCHWEIZ.

KØBENHAVN, 16 december (Reuter) - Tele Danmark og British Telecommunication (BT) er i løbet af mandagen handlet op på fondsbørserne efter, at det fredag blev kendt, at de køber en aktiepost på 49 pct. af den schweiziske telegruppe Newtelco. Tele Danmark er således steget 10 kr. til kurs 305 kr., mens BT i London er steget 4,5 pence til niveauet 395 pence.
Analytikere ved SBC Warburg har, efter at Newtelco-købet er blevet kendt, gentaget sin købsanbefaling på BT, fordi Schweiz anses som et af de mest attraktive telemarkeder for en andenoperatør at komme ind på.
SBC Warburg konstaterer således, at volumen af udlandssamtaler i Schweiz er ca. fire gange det normale i Europa. (/Reuter/uha).
(c) Reuters Limited 1996.
