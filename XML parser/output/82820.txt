Regeringens temperatur faldet en smule - Gallup.

KØBENHAVN, 21 april (Reuter) - Trods gode økonomiske konjunkturer og fortsat vælgeropbakning bag regeringen, er regeringens temperatur faldet en anelse i løbet af det seneste halve år. Det skriver Berlingske Tidende Søndag på baggrund af en Gallup-måling.
- Årsagen er, at både vælgerne til venstre og til højre er blevet mere utilfredse med regeringen, skriver avisen, og tilføjer, at de socialdemokratiske og radikale vælgere derimod er blevet mere positive over for regeringen.
Det er imidlertid ikke helt nok til at opveje, at den mere negative attitude hos både venstrefløjen og de borgerlige vælgere. Regeringens temperatur er faldet til 30 fra 32.
- Men det betyder, at det bliver mindre sandsynligt, at regeringspartierne kan kapre vælgere fra de øvrige partier, skriver avisen.
Nyrup-regeringen har siden januar 1993 haft et gennemsnit på 10.
- Søren Linding Jakobsen (+45) 33 96 96 53.
(c) Reuters Limited 1997.
