Valuta - USD svækket, US handelsunderskud stiger.

KØBENHAVN, 20 november (Reuter) - Den amerikanske
dollar faldt til under 1,50 D-mark og handles onsdag
eftermiddag til 1,4980 mod D-marken.
USA&apos;s udenrigshandel viste et stigende underskud på
11,3 mia. USD i september mod et forventet tal på 9,5 mia.
USD. Underskuddet på handelsbalancen var på 10,8 mia. USD
i august.
Tallet fik dog ikke den store indflydelse på
dollar-kursen.
Dealere fortæller, at dollarens svækkelse mod DEM
primært skyldes Ifo-indekset.
- Med et stærkt Ifo-indeks og stærke M3-tal er det
usandsynligt med en tysk rentesænkning, forklarer en
dealer.
Forholdet til den japanske yen er stabilt i kurs
111,25 USD/JPY.
Det engelske pund holder sig umiddelbart under figuren
1,68 GBP/USD, efter at stærke engelske nøgletal har
styrket markedets forventninger til en engelsk
rentestigning.
Tidligere på dagen udtalte Englands finansminister
Phillip Oppenheim, at England ikke har intentioner om at
genindtræde i EMS-samarbejdet.
Den italienske lire er styrket til 1000,00 DEM/ITL,
efter kortvarigt at have været handlet i 999,20. I
markedet tales der om usikkerhed over den franske
regerings reaktion på en lire-kurs omkring eller over
1.000 DEM/ITL ved lirens genindtræden i EMS-samarbejdet.
I Frankrig sagde et medlem af regeringspartiet RPR,
Pierre Mazeaud, at det ville være nødvendigt med ændringer
på ministerposterne kombineret med en svagere fransk franc
for at øge forbruget i Frankrig.
- Politikken om en stærk franc kan ikke fortsætte i
sin nuværende form, sagde Pierre Mazeaud.
Den franske franc står marginalt svækket mod D-mark i
kurs 3,3831 mod 3,3822 tidligere i dag.
Tidligere præsident Giscard d&apos;Estaing opfordrede til
en fransk devaluering til 3,65 DEM/FRF.
DEM/DKK  USD/DKK FRF/DKK USD/JPY USD/DEM
Onsdag    15.10  3,8405   5,7555  1,1350  111,25  1,4980
Onsdag    11.00  3,8400   5,7605  1,1355  111,20  1,5000
(/clm).
(c) Reuters Limited 1996.
