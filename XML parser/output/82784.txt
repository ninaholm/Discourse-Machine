Bilsalget fladet ud i årets første 3 mdr - DS.

KØBENHAVN, 18 april (Reuter) - Beregnet ud fra datagrundlaget per 7. april var det sæsonkorrigerede salg af personbiler til husholdningerne i årets første tre måneder tre pct. højere end i oktober til december 1996. Fra februar til marts 1997 var der et fald på 10 pct. Det oplyser Danmarks Statistik fredag.
DS oplyser, at det i opgørelserne af de sæsonkorrigerede og faktiske tal i denne omgang ikke har været mulige at korrigere for at en ikke ubetydelig del af registeringsoplysningerne for marts bl.a. på grund af påskens placering er indgået fra motorkontorene til Centralregistret for Motorkøretøjer efter den 7. april, hvor udtrækket til Danmarks Statistiks bilregister er dannet.
(c) Reuters Limited 1997.
