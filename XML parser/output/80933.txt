BELGACOM VIL AF MED 3500-5000 ANSATTE - AVIS.

BRUXELLES, 3 marts (Reuter) - Den belgiske teleoperatør Belgacom overvejer at reducere antallet af medarbejdere med mellem 3.500 og 5.000 ansatte, skrev den belgiske avis De Standaard lørdag. Avisen citerer et brev fra Belgacom, som indgår i forhandlingerne om Belgacoms fremtid.
Tele Danmark ejer 16,5 pct. af Belgacom.
De Standaard skrev, at det i brevet anslås, at der kun er behov for mellem 20.000 og 21.500 ansatte ved udgangen af 1998. Belgacom har i øjeblikket omkring 25.100 ansatte.
Ifølge brevet vil der ikke blive tale om en decideret fyringsrunde. Det understreges således, at frivillige fratrædelsesordninger skal indgå i forhandlingerne.
- Redaktionen (+45) 33 96 96 56.
(c) Reuters Limited 1997.
