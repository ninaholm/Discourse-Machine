VENSTRE BAKKER OP OM UDSKYDELSE AF TELELOVGIVNING.

KØBENHAVN, 12 september (Reuter) - Venstre beklager men tilslutter sig forskningsminister Frank Jensens udskydelse af den såkaldt Trin 2b lovpakke, fremgår det af en pressemeddelelse torsdag.
- Det er beklageligt, at gennemførelsen af det andet trin i teleliberaliseringen nu udskydes i to måneder. Det er imidlertid vigtigt for Venstre, at lovforslag om teleliberaliseringen er grundigt gennemarbejdet, skriver Venstres teleordfører Jens Løgstrup Madsen. Lovpakken vil først blive fremsat i februar 1997 mod ventet december i år. Trin 2a trådte i kraft den 1. juli i år. (/eep).
(c) Reuters Limited 1996.
