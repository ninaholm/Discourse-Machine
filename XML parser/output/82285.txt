Danske aktier ventes yderligere ned fredag.

KØBENHAVN, 3 april (Reuter) - Det danske aktiemarked kan falde yderligere et par point fredag, efter torsdagens store bump, hvor KFX-indekset røg 4,07 point ned til 148,68. Det siger en handler.
- Jeg tror, at markedet kan falde et par point i morgen. Der ligger et støttepunkt omkring 144-146, og jeg tror, vi skal derned omkring, siger handleren.
Han er ikke i tvivl om, at markedsdeltagerne de kommende dage vil skule til USA, som offentliggør en række nøgletal fredag kl. 15.30 dansk tid.
(c) Reuters Limited 1997.
