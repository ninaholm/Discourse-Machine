Oticon øger markedsandel af dyre apparater-Kolind.

KØBENHAVN, 3 april (Reuter) - Oticon vinder markedsandele på koncernens dyre, fuldt digitale høreapparater. Det oplyste adm. direktør Lars Kolind torsdag på et investormøde.
- Vi vinder markedsandele - målt i enheder - på dyre apparater, mens vi med glæde afgiver markedsandele på billige apparater, sagde Lars Kolind.
Han vurderede, at de fuldt digitale høreapparater i fremtiden vil udgøre &quot;en stor andel&quot; af det samlede marked for høreapparater. Lars Kolind var ikke i stand til at sætte tal på andelen.
(c) Reuters Limited 1997.
