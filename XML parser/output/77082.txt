Valuta - ITL støttes af godt italiensk rentemarked.

KØBENHAVN, 24 oktober (Reuter) - Den italienske
sænkning af diskontoen med 0,75 point sent onsdag har for
alvor sat fokus på det italienske obligationsmarked.
- Eurolire-markedet er det mest euforiske i Europa
lige nu, og alle Eurolire spillerne er glade for tiden,
siger Credito Italiano&apos;s chef.
Interessen for italienske obligationer har ifølge
markedsdeltagere været med til at tage toppen af D-markens
styrkelse torsdag formiddag over for liren. En D-mark
handlede i 1007,40 tidligere på dagen, men står til kurs
1004,50 torsdag eftermiddag.
JP Morgans Luigi Moroni forudser en yderligere
rentesænkning på 75 bp inden årets udgang.
D-marken lå i morges stærkt over for dollaren i kurs
1,5180, som analytikere betegner som et meget vigtigt
teknisk støttepunkt for dollaren. Kommentarer onsdag fra
Bundesbanks Otmar Issing&apos;s var ifølge markedsdeltagere
medvirkende til at lægge en bund under D-marken.
Otmar fastslog, at de tyske renter var historisk lave,
og at yderligere sænkninger ikke var ventet eller
nødvendige. D-marken har dog ikke kunnet holde skansen, og
en USD koster torsdag eftermiddag 1,5225 DEM.
- Mange forskellige faktorer trak dollaren tilbage fra
det tekniske modstandspunkt 1,55 D-mark. Vi betragter det
dog udelukkende som en midlertidig forstyrrelse i en
positiv-dollar historie, siger Teis Knuthsen fra First
Chicago i London.
Han peger bl.a. på, at Otmars udtalelser ikke er
ensbetydende med at de tyske renter vil begynde at stige.
En schweizisk valutahandler samtykker.
- Det kan godt være, at renterne ikke skal ned, men
der er meget langt til en tysk rentestigning, siger han.
@
Den danske krone holder stand mod D-marken i 3,8335,
mens den er svækket til 1,1355 over for den franske franc.
DEM/DKK  USD/DKK  FRF/DKK USD/JPY USD/DEM
Torsdag   15.09  3,8335   5,8375  1,1355  112,77  1,5220
Torsdag   11.09  3,8340   5,8250  1,1340  112,60  1,5180
(/clm).
(c) Reuters Limited 1996.
