Kursgevinster gav Codan bedre resultat i halvår.

KØBENHAVN, 7 august (Reuter) - Danmarks næststørste forsikringsselskab, Codan Forsikring, fik hjælp af de positive finansielle markeder i første halvår 1997, fremgår det af halvårsregnskabet, der blev offentliggjort torsdag.
Resultatet før skat men efter udjævningshensættelser steg knap 16 pct. til 511 mio. kr. fra 441 mio. kr. i den tilsvarende periode sidste år. En del af stignignen skyldes kursgevinster fra skadeforsikring, der steg 50 pct. til 324 mio. kr. fra 216 mio. kr. i første halvår 1996, fremgår det.
- Navlig som følge af den positive udvikling på aktiemarkedet opnåede koncernen betydelige kursgevinster i første halvår. I livs-og pensionsforsikring, hvor investeringsafkast i hovedsagen disponeres til fordel for de forsikrede, blev kursgevinster 1.625 mio. kr., hedder det i regnskabet.
(c) Reuters Limited 1997.
