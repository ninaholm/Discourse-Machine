Midtbank sænker skøn for 10-årig rente.

KØBENHAVN, 6 maj (Reuter) - Midtbanks likviditetsområde er blevet mere positive over for den lange danske obligationsrente. På seks måneders sigt sænker banken sit skøn for den 10-årige obligationsrente med 25 bp til 6,75 pct. Det fremgår af Finans Fokus.
- Den rentestigning, som mange frygtede og fortsat forventer, er således endnu ikke indtruffet. Trods et lidt uklart billede af den fremtidige konjunkturudvikling i Europa og USA kan det konstateres, at udsigterne mht. inflationen næppe er ringere end ved årsskiftet, skriver analytikeren fra Midtbanks likviditetsområde.
Tirsdag handles den 10-årige benchmark 8 pct. 2006 med en effektiv rente på 6,44 pct.
Herning-banken vurderer, at der fortsat er risiko for en mindre rentestigning, men vurderer samtidig, at udviklingen ser stabil ud.
Om et halvt år forventer Midtbank et dansk-tysk rentespænd på 60 bp og en 30-årig realkreditrente på 7,80 pct. mod ca. 7,50 pct. i dag.
- Eva Elgaard Pedersen (+45) 33 96 96 58.
(c) Reuters Limited 1997.
