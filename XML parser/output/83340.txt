Aros Securities anbefaler køb af EAC og InWear.

KØBENHAVN, 5 maj (Reuter) - Aros Securities anbefaler køb af EAC, modetøjs-fabrikanten InWear og møbel-og dørfabrikanten Vest-Wood. Det fremgår af maj-udgaven af medlemsbladet for Dansk Aktionærforening, Aktionæren.
- Vi vurderer, at EAC er styret gennem skærene, og at selskabet i 1997 for første gang i otte år vil levere et tilfredsstillende regnskabsresultat, skriver aktieanalytikerne fra Aros Securities.
Analytikernes anbefaling af InWear kommer bl.a. fordi, koncernen er i færd med at effektivisere butiksdriften.
- På nuværende kursniveauer foretrækker vi InWear fremfor Carli Gry, da InWear nu satser på at effektivisere butiksdriften. På denne baggrund vurderes selskabet at have et potentiale for yderligere marginalforbedringer, som endnu ikke er indregnet i kursen, skriver Aros.
Vest-Wood fremhæves for en kraftig vækst i afsætningen på både det tyske og det russiske marked.
Derudover anbefaler Aros Securities også køb af Danisco, der vurderes til at have attraktive vækstmuligheder, og transportgruppen DSV.
- Eva Elgaard Pedersen (+45) 33 96 96 55.
(c) Reuters Limited 1997.
