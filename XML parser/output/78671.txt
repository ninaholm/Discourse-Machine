AKTIEMARKEDET SLUTTER DAGEN NEGATIVT EFTER USA.

KØBENHAVN, 2 januar (Reuter) - Årets første handelsdag på aktiemarkedet blev noget af en fuser, sammenlignet med den sidste dag i 1996, hvor markedet oplevede pæne stigninger.
- Markedet startede året temmeligt negativt efter faldet i USA i tirsdag. Henover dagen vendte stemningen dog lidt, og vi slutter torsdagen lidt højere dog stadigvæk i minus, siger en chefhandler.
KFX-indekset slutter årets første handelsdag 1,45 point lavere i 134,68, mens januar futuren på indekset falder 0,70 point til 135,10.
(c) Reuters Limited 1997.
