Laveste ledighed i 10 år i metal-fag - Metal.

KØBENHAVN, 13 august (Reuter) - Ledigheden inden for Dansk Metalarbejderforbund er på nuværende tidspunkt den laveste inden for de senste 10 år, viser beregninger foretaget på baggrund af tal fra Metals arbejdsløshedskasse, der er omtalt i forbundets blad Metal.
Arbejdsløsheden er i uge 27 - fra 30. juni til 6. juli i år - målt til den laveste siden 1987.
Omregnet til fuldtidsledige var der i denne uge i alt 5.579 ledige metalarbejdere, svarende til en arbejdsløshedsprocent på fem pct.
Laveste ledighedsprocent er målt i Vestjylland med 1,8 pct., fulgt af Syd-og Sønderjylland med 2,9 pct.
Den højeste ledighedsprocent er registreret i København med otte pct.
- Jørn Nurkka (+45) 33 96 96 55.
(c) Reuters Limited 1997.
