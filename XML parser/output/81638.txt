Amtsspar Fyn venter stabiliserende aktiekurser.

KØBENHAVN, 18 marts (Reuter) - På gode dage kan KFX-indekset på Københavns Fondsbørs slå nye rekorder, men den seneste tids stigningstempo er passe. Kurserne vil i stedet stabilisere sig i det nuværende niveau, mener analytikere fra Amtssparekassen Fyn.
- På gode dage, hvor der er positive nyheder fra såvel ind-som udland, kan KFX-indekset sætte nye rekorder, men der er ingenlunde udsigt til stigninger i det tempo, vi har set i det sidste halve års tid. Kursudviklingen vil generelt stabilisere sig omkring det nuværende niveau, skriver analytikerne i bladet Impuls, som banken udgiver.
For enkelte selskaber og enkelte brancher kan der fortsat ske store stigninger, afhængigt af udviklingen i det enkelte selskab eller branche, mener analytikerne.
Amtssparekassen Fyn har udstedt købsanbefaling på Dansk Kaution, Wessel &amp; Vett, D/S Torm og EDB-Gruppen. Det er sket ud fra kursniveauet i selskaberne den 11. marts.
- Ole Mikkelsen (+45) 33 96 96 54.
(c) Reuters Limited 1997.
