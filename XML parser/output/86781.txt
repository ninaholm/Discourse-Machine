Radiometer Scientific fik vækst på 14 pct i 96/97.

KØBENHAVN, 18 august (Reuter) - Radiometer Scientific Product Group (SPG), der er den mindste af koncernens forretningsområder, oplevede i regnskabsåret 1996/97 en vækst i det primære driftsresultat på 14,3 pct. til 80 mio. kr. Det fremgår mandag af regnskabet fra Radiometer-koncernen, der viste et primært driftsresultat på 250,9 mio. kr. mod 276,4 mio. kr. året før.
SPG kom ud af regnskabsåret med en omsætning på 497 mio. kr. mod 478 mio. kr. året før.
For det kommende regnskabsår 1997/98 venter SPG at nå en omsætning på ca. 550 mio. kr. og et driftsresultat omkring 90 mio. kr.
- Jørn Nurkka (+45) 33 96 96 55.
(c) Reuters Limited 1997.
