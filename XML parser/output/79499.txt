ABB FÅR ORDRE PÅ 290 MIO USD I BAHRAIN.

KØBENHAVN, 28 januar (Reuter) - Den svensk-schweiziske industrikoncern ABB har fået del i en ordre på 458 mio. USD på levering af et gasdrevet kraft-og afsaltningsanlæg til Hidd i Bahrain. ABBs andel af ordren udgør ca. 290 mio. USD, oplyser ABB tirsdag.
Opførelsen af værket starter hurtigst muligt og ventes at være afsluttet i efteråret 1999. (/jnu).
(c) Reuters Limited 1997.
