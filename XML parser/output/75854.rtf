{\rtf1\ansi\deff0
RADIOMETER TRAK INVESTSELSKAB AF 92 FREM I 95/96.\line 
\line 
KØBENHAVN, 22 august (Reuter) - Investeringselskabet af 30.4.1992 kom ud af regnskabsåret med et resultat efter skat, der overgik de forventninger, der blev sendt ud i december. Dengang ventede selskabsledelsen et overskud på 40 mio. kr., hvor det nåede op i 48,3 mio. kr., fremgår det af årsregnskabsmeddelelsen torsdag.\line 
- Forbedringen i forhold til de oprindelige forventninger skyldes hovedsageligt, at Radiometer-koncernen realiserede et meget flot resultat, hedder det. Investeringsselskabets primære aktivitet er rollen som hovedaktionær i Radiometer.\line 
Efter en ombytning af aktier i slutningen af 1995 ejer selskabet 33,35 pct. af aktiekapitalen i Radiometer og 68,7 pct. af stemmerne.\line 
- I koncernresultatopgørelsen indgår Radiometers driftsresultat for 2. halvår 1995/96 tillige med moderselskabets driftsresultat for hele året. I moderselskabets resultatopgørelse er således indeholdt det i første halvår (altså før koncernforholdets etablering) modtagne udbytte med 1,95 mio. kr. vedrørende året 1994/95 og kursregulering af Ivesteringsselskabets gamle beholding af Radiometeraktier, forklares det i regnskabsmeddelelsen.\line 
Investeringsselskabet forventer i regnskabsåret 1996/97 at kunne nå et resultat efter skat og minoritetsinteresser på ca. 65 mio. kr. (/uha).\line 
(c) Reuters Limited 1996.\line 
}