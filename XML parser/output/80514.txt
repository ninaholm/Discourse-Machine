Svensk kernekraftafvikling godt for Dahl - adm dir.

STOCKHOLM, 21 februar (Reuter) - En af vinderne, når Sverige lukker den første atomkraftreaktor i 1998, kan blive vvs-grossisten Dahl. Det håber i hvert fald Dahls adm. direktør Per-Olof Söderberg
- Atomkraftafviklingen kan blive en god løftestang for vores branche, sagde Per-Olaf Söderberg på et analytikermøde fredag.
Men uanset en afvikling af atomkraften eller ej, så ser Söderberg positivt på forbruget af VVS-produkter frem til år 2000, selvom udviklingen i år ser usikker ud.
- Sverige ser fortsat meget usikker ud i 1997, men måske bliver det bedre i andet halvår. Resten af dette årti vil forbruget stige, det er jeg helt overbevist om, sagde han på mødet.
Markederne udenfor Sverige ventes tillige at vokse, vurderer Söderberg. Finland vil fortsætte stigningerne, mens det danske markeds ventes at vokse nogle pct. Også på det norske marked ventes en fremgang, selvom udviklingen bliver lidt svagere i år.
Dahl International fik i 1996 et overskud før skat på 305 mio. SEK mod 231 mio. SEK i 1995. (/Reuters).
(c) Reuters Limited 1997.
