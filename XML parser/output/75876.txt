Valuta - Tysk rentefald svækker D-mark.

KØBENHAVN, 22 august (Reuter) - Det med spænding
ventede Buba-møde bragte overraskelser til markedet, idet
Buba sænkede repo-renten for de næste to udbud med hele
0,30 point til 3,00 pct. Umiddelbart efter sænkede Bank of
France interventionsrenten, der blev sat ned med 0,20
point til 3,35 pct. Rentesatserne i Belgien og Østrig blev
også sænket.
Franc&apos;en styrkedes over for D-mark til 3,4090 mod
3,4215 tidligere i dag i D-markens generelle svækkelse
ovenpå repo-sænkningen.
@
- Dette skulle være enden på franc&apos;ens mini-krise. Jeg
tror ikke, at man kan konkludere, at dette var den sidste
rentesænkning fra Buba, siger Phillip Brossard fra
ABN-AMRO.
Ben Strauss, Bank Julius Baer and Co., fortæller, at
selvom en rentesænkning var ventet, var størrelsen af
sænkningen en fuldstændig uventet.
Den amerikanske dollar nød godt af Bundesbankens
beslutning. Over for D-mark styrkedes USD med en
pfenning til 1,4935 mod 1,4840 tidligere i dag, og
over for yen er kursen nu 108,55 mod 108,25 i
formiddags.
DEM/DKK  USD/DKK FRF/DKK USD/JPY USD/DEM
Torsdag   15.45  3,8635   5,7725  1,1335  108,55  1,4935
Torsdag   10.58  3,8655   5,7365  1,1300  108,20  1,4840.
(c) Reuters Limited 1996.
