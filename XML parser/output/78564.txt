1997 VANSKELIGT ÅR MED STORE UDFORDRINGER - DI.

KØBENHAVN, 27 december (Reuter) - 1997 bliver et vanskeligt år med store udfordringer, forudser Dansk Industri (DI) i en nytårsudtalelse.
- Udsigterne for 1997 er præget af, at overenskomstfornyelserne på arbejdsmarkedet tegner til at blive de mest vanskelige i mange år, siger Svend-Aage Nielsen, der er formand for DI.
Han mener, at den lave lønudvikling i bl.a. Tyskland lægger et endnu større pres på arbejdsmarkedets parter om tilbageholdenhed ved overenskomst-forhandlingerne, så konkurrenceevnen ikke forringes.
- Dansk Industri vil sammen med de øvrige organisationer på det private arbejdsmarked gøre vort yderste til, at overenskomst-forhandlingerne afsluttes med et resultat, der ikke bringer beskæftigelsen i fare, siger Svend-Aage Nielsen. (/olm).
(c) Reuters Limited 1996.
