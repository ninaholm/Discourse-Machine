767.200 BERØRT AF LEDIGHED PÅ ET ÅR - DS.

KØBENHAVN, 7 november (Reuter) - I årsperioden fjerde kvartal 1995 til tredje kvartal 1996 har 767.200 personer, eller 27,4 pct., af arbejdsstyrken i kortere eller længere tid været berørt af ledighed, oplyser Danmarks Statistik torsdag.
Den gennemsnitlige varighed af ledigheden var på 17,6 uger (ledighedsgrad på 0,332). Det gennemsnitlige antal ledige, der er et produkt af antal ledighedsberørte og den gennemsnitlige ledighedsgrad, er beregnet til 254.300, svarende til 9,1 pct. af arbejdsstyrken.
(c) Reuters Limited 1996.
