AKTIER KAN FORTSÆTTE OP FREDAG HVIS USA ARTER SIG.

KØBENHAVN, 23 januar (Reuter) - Det danske aktiemarked sluttede torsdagen af med en samlet gevinst i KFX på 0,86 point. Indekset over KFX-aktierne er nu på 144,76.
- Hvis de amerikanske obligationer, Dow Jones Indekset og dollaren slutter på det nuværende niveau, får vi en positiv dansk aktiedag fredag, og den underliggende trend er stadig positiv, siger en aktiechef.
Torsdag var Sophus B en af de mest efterspurgte aktier, og det var især de udenlandske investorer, der købte op, oplyser han. Aktien steg 37 kr. til kurs 807, og omsætningen blev på næsten 149.000 aktier.
(c) Reuters Limited 1997.
