Valuta - USD holder sig over 113 JPY i Europa.

KØBENHAVN, 27 november (Reuter) - Den amerikanske
dollar steg mod japanske yen i nattens asiatiske
valutamarked efter offentliggørelsen af den såkaldte
Tankan-rapport fra Japan.
Onsdag formiddag har dollaren dog tabt lidt af
gevinsten, men ligger dog stadig over 113 yen, der er en
del stærkere i forhold til tirsdag eftermiddag.
- Konklusionen efter Tankan-rapporten må være, at
Japan ikke ændrer ved sin monetære politik frem til 1997,
siger en valutahandler.
Tankan indekset, der er resultatet af Bank of Japan&apos;s
kvartalsvise undersøgelse af det japanske erhvervsliv,
faldt til -3 i november fra -7 i august.
- Det var japanske institutionelle investorer, der fik
dollaren op, idet flere store forsikringsvirksomheder
udtrykte ønske om at øge investeringerne i udenlandske
obligationer, oplyser valutahandlere.
Salg af US-dollar fra eksportører lægger dog et låg på
stigningerne i valutaen, lyder kommentaren.
Den franske valuta holder sig næsten på samme niveau
som tirsdag eftermiddag, hvilket vil sige en kurs omkring
3,3885 FRF per D-mark.
Francen holder sig altså nogenlunde rolig selv om
strejkerne i landet er taget til i omfang.
Kronen og den italienske lire er også nogenlunde
stabile og rolige på tirsdagens niveauer.
DEM/DKK  USD/DKK FRF/DKK USD/JPY USD/DEM
Tirsdag   11.12  3,8380   5,8515  1,1325  113,15  1,5250
Tirsdag   15.15  3,8382   5,8660  1,1315  112,65  1,5285
(/klp).
(c) Reuters Limited 1996.
