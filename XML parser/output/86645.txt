Schades ser resultatfremgang på 20 pct i 1997.

KØBENHAVN, 14 august (Reuter) - Schades forventer i hele 1997 en fremgang i det ordinære resultat efter skat på ca. 20 pct. i forhold til resultatet per 31. december 1996. Det fremgår af koncernens regnskab for første halvår, der blev fremlagt torsdag.
- På den baggrund - og på baggrund af det lidt skuffende resultat for første halvår - forventes for 1997 som helhed en stigning i det ordinære resultat efter skat i niveauet 20 pct. i forhold til resultatet pr. 31. december 1996, skriver Schades.
I de sidste otte måneder af 1996 fik Schades et ordinært resultat efter skat på 12,3 mio. kr.
De hidtidige forventninger til 1997-resultatet lød på et resultat efter skat i niveauet 18 mio. kr.
Schades lægger fra og med 1997 om til at følge kalenderåret i sin regnskabsaflæggelse.
(c) Reuters Limited 1997.
