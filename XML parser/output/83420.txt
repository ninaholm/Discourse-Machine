Enhedslisten afviser stramning på FL98.

KØBENHAVN, 6 maj (Reuter) - Finansloven for 1998 må ikke indeholde stramninger. Det er en betingelse for, at Enhedslisten kan stemme for loven, sagde partiets finanspolitisk ordfører Frank Aaen på et pressemøde tirsdag.
- Finansloven skal ikke indeholde forringelser. Det er en betingelse for, at vi kan stemme for, sagde Frank Aaen, som tilføjede, at Enhedslisten vil prøve at undgå forringelser for folk med de lavester indkomster på finansloven, også selv om de opnår forbedringer på andre områder.
Han afviste, at SF og Enhedslisten stod splittet under weekendens forhandlinger om et økonomisk indgreb. Til gengæld indrømmede han, at de to partier har &quot;en lidt forskellig politisk dagsorden&quot;.
- I den seneste tid har SF gjort meget ud af at markere en ansvarlig økonomisk politik, og at den skal strammes. Enhedslisten betragtede mere det økonomiske indgreb som et trafikpolitisk indgreb, hvor det var nødvendigt at stramme, fordi regeringens skattereform var underfinansieret, sagde Frank Aaen.
Mandag blev de to venstrefløjspartier enige med regeringen om en række omlægninger af primært trafikafgifter, der fuldt implementeret vil forbedre de offentlige finanser med 2,2 mia. kr.
- Morten Bonde Pedersen (+45) 33 96 96 51.
(c) Reuters Limited 1997.
