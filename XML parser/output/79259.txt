REGERINGSKONFERENCE GRUNDLAG FOR UDVIDET EU - NYRUP.

KØBENHAVN, 21 januar (Reuter) - Hovedformålet med EU&apos;s regeringskonference (IGC) er at skabe grundlaget for en udvidelse af EU mod øst. Det slog statsminister Poul Nyrup Rasmussen fast tirsdag på pressemødet efter det ugentlige ministermøde.
Således tog han kraftig afstand fra den danske chefforhandler, Niels Ersbølls bemærkning om, at regeringskonferencens betydning for EUs udvidelse er tåbeligt overvurderet.
- Det er ikke rigtigt, og det er ikke en klog melding. Regeringskonferencens hovedformål er at få skabt grundlaget for den senere udvidelse, sagde Poul Nyrup Rasmussen.
(c) Reuters Limited 1997.
