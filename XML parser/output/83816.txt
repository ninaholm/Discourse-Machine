Presserunde - Erhverv tirsdag 20 maj.

Reuters står ikke inde for avisartiklernes nøjagtighed 1) En rundringning til en række hjemmeservice-firmaer afslørede, at to trediedele af dem var parat til at lade anlægsarbejde, som ikke giver tilskud, optræde som noget andet på regningen. (Det Fri Aktuelt side 1 og 7)
2) Carlsberg sidder så tungt på det danske marked, at EU-Kommissionen overvejer derfor at undersøge Carlsbergs dominerende stilling. Koncerndirektør Flemming Lindeløv frygter imidlertid ikke begrænsninger fra EUs side. (Børsen side 12 og 13)
2) Første kvartal har været forrygende for vindmølle-industrien. Danske landmænd har opstillet mange flere møller end normalt - samtidig gør det godt for eksporten. (Politiken side 13, Berlingske Erhverv side 10)
3) Efter et par år med hestekure og strategiske omvæltninger ser fødevareindustrien igen optimistisk p¾ fremtiden, påpeger PA Consulting. Det er helt i tråd med en ny Gallup-undersøgelse. (Berlingske Erhverv side 1 og 4)
4) På kun et enkelt år har A.P. Møller-gruppen forøget aktionærernes værdi med 37 milliarder kroner, fremgår det af en undersøgelse som firmaet Price Waterhouse har foretaget for Børsen. Sophus Berendsen, Novo Nordisk, Tele Danmark, og Carlsberg giver også gode fortjenester til deres aktionærer. Lauritzen Holding er derimod blandt de virksomheder, der nedbryder aktionærernes værdier. (Børsen side 1)
5) Lavpris-luftfartsselskabet DebonAir har haft så stor succes med deres ruter ud af København, at de nu åbner nye ruter mellem København-Stockholm og Stockholm-London. Dermed har SAS fået endnu en konkurrent på sine i forvejen trængte kerneområder. DebonAir fløj i sidste uge med en belægning på mellem 70 og 80 procent på ruten mellem London og København. (Børsen side 2)
6) DSBs godsdivision forhandler i øjeblikket med sine søsterselskaber i Benelux-landene, Østrig og Schweiz om et samarbejde der skal tage kampen op med lastbilerne og tyske og franske jernbaneselskaber. (JP E&amp;Ø side 1)
7) Striden mellem de danske byggeselskaber og de tyske myndigheder er blevet optrappet. De danske selskaber frygter, at myndighederne vil presse dem ud af det tyske marked, ved at tvinge dem til at betale 15 procent af bruttolønnen for hver dansk medarbejder til den tyske feriefond. (Jyllands-Posten Erhverv &amp; Økonomi side 1)
8) Bag om børsen: Coloplast (JP E&amp;Ø s. 5)
9) Ugens Aktie: Micon (Berlingske Erhverv s. 10).
(c) Reuters Limited 1997.
