Færre konflikter bidrog til bedre SAS-res - dir.

OSLO, 13 august (Reuter) - SAS tillægger de forbedrede relationer mellem ledelse og ansatte en del af æren for et overraskende godt halvårsresultat fra det skandinaviske luftfartsselskab. Det fremgik af et pressemøde med SAS&apos; ledelse i Oslo.
- Der er en meget bedre kommunikation mellem ledelse og personale, og det kan forklare noget af fremgangen, sagde adm. direktør og koncernchef i SAS, Jan Stenberg.
SAS kom ud af de første seks måneder af 1997 med et overskud før skat på 1.106 mio. SEK mod forventet 594 mio. SEK. I samme periode sidste år var overskuddet 1.178 mio. SEK.
SAS-chefen indrømmer samtidig, at et tættere samarbejde med de traditionelt meget stærke faglige organisationer kan betyde, at strukturelle reformer tager længere tid. Men de skulle så gerne blive gennemført med langt færre konflikter, sagde Jan Stenberg.
Efter et negativt resultat før skat i første kvartal på 269 mio. SEK, er det et meget stærkt andet kvartal, der står bag et næsten uændret halvårsresultat.
- Vi er meget tilfredse og specielt med resultatet af andet kvartal. Der er fortsat et godt marked og stigende vækst, sagde SAS&apos;s førstemand.
- Søren Linding Jakobsen (+45) 33 96 96 53
- Ole Petter Skonnord (+47) 22 93 69 72.
(c) Reuters Limited 1997.
