Tarm Bank opjusterer forventning til 1997.

KØBENHAVN, 7 august (Reuter) - Tarm Bank ser efter de første seks måneder af regnskabsåret 1997 lidt lysere på udsigterne for årets samlede økonomiske resultat, fremgår det torsdag af bankens halvårsregnskab. Det viser et ordinært resultat på 11,7 mio. kr. mod 8,8 mio. kr. i samme periode året før.
Banken venter nu et ordinært resultat før skat på 16-18 mio. kr. mod tidligere forventet 10 mio. kr.
- Den primære bankdrift blev i første halvår 2,6 mio. kr. bedre end budgetteret. Afskrivninger og hensættelser på debitorer forventes for hele året holdt under det budgetterede, og under forudsætning af et uændret kursniveau på obligationer og aktier forventes et ordinært resultat for hele året i størrelsen 16-18 mio. kr., skriver ledelsen.
Bankens udlån er i perioden steget med 3,6 pct. til 264 mio. kr., mens indlånene er vokset 10 pct. til 398 mio. kr.
Afskrivninger og hensættelser på debitoter blev på 26.000 kr. mod 0,8 mio. kr. året før, hvilket ledelsen betegner som meget tilfredsstillende.
- Jørn Nurkka (+45) 33 96 96 55.
(c) Reuters Limited 1997.
