Presserunde - Generelle nyheder tirsdag 25 marts.

Reuters står ikke inde for avisartiklernes nøjagtighed. 1) En strid mellem den konservative parti-leder, Per Stig Møller, og den udenrigspolitiske ordfører, Anne Birgitte Lundholt, truer med at splitte partiet. Mens baglandet mandag opfordrede til ro, bredte uroen sig i folketingsgruppen med oplysningerne om, at Per Stig Møller i weekenden forsøgte at true Anne Birgitte Lundholt til tavshed. Samtidig tog Hans Engells støtter i folketingsgruppen kraftigt afstand fra Per Stig Møllers opfordring til partiets amtsformænd om fremover at hjælpe til med at sikre &quot;disciplinen i partiet.&quot;
Per Stig Møllers handling kaldes flere steder for en nyrupsk fejl. (Jyllands-Posten side 1og 4, Det Fri Aktuelt side 3, 4 og 5, Børsen side 10, Information side 4, Politiken side 1 og 2, Berlingske Tidende side 1 og 16)
2) En opfordring fra statsminister Poul Nyrup Rasmussen (S) til et tættere valgsamarbejde inden kommunalvalget er blevet pure afvist af SFs formand Holger K. Nielsen, der i stedet lægger op til, at den beslutning træffes lokalt. SF-formanden understreger dog, at partiet efter hans vurdering mange steder vil gå i valgforbund med S. (Berlingske Tidende side 1)
- Redaktionen (+45) 33 96 96 56.
(c) Reuters Limited 1997.
