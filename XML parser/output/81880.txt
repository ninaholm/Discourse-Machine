Aktiemarked kan muligvis korrigeres op fredag.

KØBENHAVN, 20 marts (Reuter) - Der er chance for en modreaktion fredag på torsdagens negative aktiemarked, vurderer en handler, hvis der ikke bliver tale om yderligere fald i USA og et dårligere obligationsmarked.
- Jeg tror på, at markedet kan komme op i morgen, hvis der bl.a. ikke bliver tale om et større fald i USA i aften. Markedet skal lige sunde sig lidt, og der kan komme en modreaktion på dagens fald, siger en handler.
KFX-indekset tog torsdag et ordentligt dyk nedad med et fald på hele 2,71 pct. til 153,75. Den negative stemning ramte hele striben af KFX-papirer.
(c) Reuters Limited 1997.
