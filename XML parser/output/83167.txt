Valg kommer når regerings arbejde er færdigt - S.

KØBENHAVN, 30 april (Reuter) - Reformoplægget, som regeringen præsenterer i dag, vil ikke give anledning til noget valg her og nu. Der er fortsat en del arbejde, den nuværende regering skal have gjort færdigt inden et valg. Det siger gruppeformand og finanspolitisk ordfører for Socialdemokratiet, Pia Gjellerup til Reuters Finans.
- Jeg tror ikke, at der bliver valg nu. Vi har travlt med arbejdet i Folketingssalen. Valget kommer, når arbejdet er færdigt, siger Pia Gjellerup.
Hun tilføjer dog, at et eventuelt valg kan komme i morgen, om et halvt år eller først til september 1998.
Regeringen fremlægger på et pressemøde kl. 13.15 en økonomisk reformplan for den kommende otte-årig periode.
- Oplægget i dag er et nyt bind i regeringens plan for &quot;Danmark som foregangsland&quot;. Den indeholder målsætninger for økonomien og beskæftigelsen frem til år 2005, og hvordan de kan realiseres, siger Pia Gjellerup.
Hun ser ikke reformplanen som et direkte valgoplæg.
- Carl Johan Corneliussen (+45) 33 96 96 57.
(c) Reuters Limited 1997.
