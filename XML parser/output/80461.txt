DDB-BASISINDTJENING STEG 1 MIA KR I 96 TIL 3,8 MIA.

KØBENHAVN, 20 februar (Reuter) - Basisindtjeningen i Den Danske Bank, når bankkoncernens forsikringsdrift medregnes, steg 945 mio. kr. til 3.730 mio. kr. mod 2.785 mio. kr. Det var over 500 mio. kr. mere, end de danske banksanalytikere ifølge en Reuters-prognose havde forventet.
- En fremgang, som primært kan henføres til et fald i hensættelserne på debitorer på 617 mio. kr. og et forbedret resultat af koncernens forsikringsdrift, som blev på 674 mio. kr. mod 267 mio. kr., skriver banken.
Fremgangen i resultatet af forsikringsdriften skyldes dog især, at Danica forsikringsselskaberne indgår i resultatet med et helt driftsår, mens de i 1995 kun indgik med et halvt driftsår, påpeger Den Danske Bank.
Basisindtjeningen på 3.730 mio. kr. har forrentet egenkapitalen på 23,1 mia. kr. ved årets begyndelse med 16,15 pct.
- Søren Linding Jakobsen (+45) 33 96 96 53.
(c) Reuters Limited 1997.
