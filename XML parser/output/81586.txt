46,5 pct. flere mobilkunder i 1996 - Tele DK.

KØBENHAVN, 18 marts (Reuter) - Antallet af mobiltelefon-kunder hos Tele Danmark voksede i 1996 med 46,5 pct.
Det smittede af på omsætningen i tele-koncernens mobiltelefonselskab, der steg med 21 pct. til 2.333 mio. kr. i 1996 fra 1.933 mio. kr. i 1995, fremgår det af koncernens regnskab for 1996.
- Stigningen skyldes vækst i såvel antallet af abonnenter som trafikmængden, skriver Tele Danmark.
Kunde-antallet steg i 1996 med 256.000 til 806.000 ved årets udgang. 524.000 var på GSM-nettet, mens 282.000 havde NMT-mobiltelefon.
- Morten Bonde Pedersen (+45) 33 96 96 51.
(c) Reuters Limited 1997.
