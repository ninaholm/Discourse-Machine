SFDS ER OVERFØRT TIL OBSERVATIONSLISTE - KF.

KØBENHAVN, 4 september (Reuter) - Aktieselskabet Sydfyenske Dampskibsselskab, SFDS, er overført til observationslisten, oplyser Københavns Fondsbørs onsdag.
- Overførslen sker idet selskabet i fondsbørsmeddelelse af 4. september 1996 har oplyst, at selskabets majoritetsaktionær indenfor den nærmeste fremtid vil fremkomme med et købstilbud til en kurs, der overstiger den i dag noterede børskurs, skriver KF.
SFDS har onsdag oplyst til Reuters Finans, at SFDS har planer om at afnotere selskabets aktier på KF. (/eep).
(c) Reuters Limited 1996.
