Superfos-køb af engelsk virksomhed på plads.

KØBENHAVN, 7 april (Reuter) - Superfos&apos; køb af den engelske emballagevirksomhed, Thurgar Bollè Ltd i Kettering i Midtengland, er nu endeligt faldet på plads, oplyser koncernen mandag.
Superfos overtager virksomheden, der har omsætning på ca. 85 mio. kr., med virkning fra den 1. april 1997, fremgår det af en meddelelse til fondsbørsen.
Intentionen om at overtage virksomheden blev allerede offentliggjort den 17. marts, hvor der blev underskrevet et såkaldt Letter of Intent.
- Det er mellem parterne aftalt, at overtagelsesprisen ikke oplyses, skriver Superfos i sin meddelelse.
(c) Reuters Limited 1997.
