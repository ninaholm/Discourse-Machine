Stop for Ambi-krav mod Told &amp; Skat - Finansrådet.

KØBENHAVN, 23 maj (Reuter) - Finansrådets formand Thorleif Krarup erkender fredag overfor Reuters Finans, at finanssektorens milliardindbetalinger til Ambi&apos;en i slutningen af 1980&apos;erne ikke kan kræves tilbage fra Told &amp; Skat efter Højesterets dom torsdag. I dommen tilbageviste Højesteret et krav fra forsikringsselskabet Dan Assurance Consult om at få tilbagebetalt den såkaldt lønsums-Ambi.
- Det er en klar dom, som vi tager til efterretning. Med den er der ikke grundlag for at føre andre sager og fortsætte med at stille krav overfor Told og Skat, siger Finansrådets formand Thorleif Krarup til Reuters Finans.
Ifølge Morgenavisen Jyllands-Posten går 5.000 virksomheder i finanssektoren glip af de ca. fem mia.kr., som blev indbetalt i perioden 1988 til 1991, da EU bestemte, at Ambi&apos;en var ulovlig.
De 5.000 virksomheder i den finansielle sektor betaler ikke moms, men de betalte Ambi i forhold til deres lønudgifter.
- Carl Johan Corneliussen (+45) 33 96 96 57.
(c) Reuters Limited 1997.
