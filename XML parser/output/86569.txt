CMO DK 96-1 hlv res før skat 0,5 mio kr.

KØBENHAVN, 13 august (Reuter) - Collateralized Mortgage Obligations (CMO) Denmark 96-1 fik i første halvår 1996 et overskud før skat på 0,5 mio. kr. mod 0,1 mio. kr. i den tilsvarende periode 1996 og 0,7 mio. kr. i andet halvår 1996. Det fremgår af selskabets halvårsmeddelelse, der blev fremlagt onsdag.
I andet halvdel af 1997 forventer selskabet lavere netto renteindtægter end i første halvår, hvor denne post blev opgjort til 1,3 mio. kr.
- Selskabet har den 1. juli 1997 fået udtrukket 12,11 pct. af beholdningen af realkreditobligationer, og som følge heraf indfriet en tilsvarende andel af de udestående CMO&apos;er. Selskabets netto renteindtægter forventes derfor reduceret i andet halvår af 1997. Samlet for 1997 forventes et positivt resultat, på et lidt højere niveau end i 1996, hvilket svarer til forventningerne i henhold til årsregnskabet for 1996, skriver CMO Denmark 96-1.
I 1996 fik CMO Denmark 96-1 et overskud før skat på 0,8 mio. kr.
Efter udtrækningen per 9. juli 1997 har selskabet udstedte obligationer for godt 1,3 mia. kr. nominelt.
CMO&apos;er er obligationer udstedt på baggrund af en portefølje af realkreditobligationer således, at realkreditobligationernes egenskaber indenfor kreditrisiko, renterisiko, konverteringsrisiko og løbetid omfordeles på de forskellige CMO&apos;er, så de tilpasses investorernes behov.
- Eva Elgaard Pedersen (+45) 33 96 96 57.
(c) Reuters Limited 1997.
