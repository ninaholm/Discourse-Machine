Valuta - ITL fortsætter styrkelse mod D-mark.

KØBENHAVN, 3 oktober (Reuter) - Valutamarkedet synes
torsdag at fortsætte sin kærlighedsaffære med den
italienske valuta, der ligger i sit højeste i to år mod
D-marken. Sidst på eftermiddagen koster en D-mark knap 990
lire mod 993,25 sent onsdag.
Valutamarkedet afventer torsdag signaler fra det
fransk-italienske topmøde. Umiddelbart ser det ud til, at
investorerne tror på, at Frankrig får deres vilje og
dermed en stærkere lire.
Ifølge en talsmand fra den internationale monetære
fond (IMF) ligger liren nu i et acceptabelt niveau.
Derudover vurderer IMF, at det er realistisk, at
Italien til næste år kan reducere sit underskud til tre
pct. af BNP.
Den amerikanske dollar ligger fortsat vel over 1,53
D-mark i kurs 1,5330. Dermed har dollaren fastholdt sit
niveau fra torsdag formiddag.
Også kronen har bidt sig godt fast mod D-mark. I løbet
af eftermiddagen er kronen endda blevet yderligere styrket
til 3,8325.
DEM/DKK  USD/DKK FRF/DKK USD/JPY USD/DEM
Torsdag   15.30  3,8325   5,8730  1,1320  111,50  1,5330
Torsdag   11.33  3,8340   5,8720  1,1325  111,40  1,5320
(/eep).
(c) Reuters Limited 1996.
