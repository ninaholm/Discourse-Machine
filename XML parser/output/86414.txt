Tvivlere hælder mest til et Amsterdam-ja - Greens.

KØBENHAVN, 8 august (Reuter) - Af de 36,5 pct. af
vælgerne, der endnu ikke ved, om de vil stemme ja eller
nej til Amsterdam-traktaten, hælder knap 29 pct. mest til
et ja, hvis der var folkeafstemning om traktaten i morgen.
Det viser en meningsmåling i Børsen fredag fra Greens
Analyseinstitut.
Ca. 23 pct. af tvivlerne hælder mest til et nej, mens
knap 48 pct. stadig ikke ved, hvad de vil stemme.
Af de vælgere, der allerede har taget stilling, er 32
pct. for Amsterdam-traktaten, mens nej-sigerne er lige i
hælene med 31 pct.
JA (pct.)  NEJ (pct.) Ved ikke (pct.) Greens 4-6/8/97 32     31      36,5 Greens 31/7/97  29     22      49
-- Per Bech Thomsen (+45) 33 96 96 56.
(c) Reuters Limited 1997.
