Høje prisstigninger bekymrer ikke - SHB.

KØBENHAVN, 23 juli (Reuter) - Der er ikke grund til bekymring, selvom årsstigningstakten i forbrugerpriserne i juni var højere end ventet. Det vurderer økonom, Anders Schelde, fra Svenska Handelsbanken i en umiddelbar kommentar til onsdagens forbrugerpristal fra Danmarks Statistik, der viste en årsvækst på 2,4 pct. Ifølge en Reuters-rundspørge var der ventet en stigning på 2,1 pct.
- Den høje stigningstakt skyldes primært udviklingen i fødevarepriserne, som ikke hører med til kerne-inflationen. Vi venter, at fødevarepriserne falder tilbage igen, siger Anders Schelde til Reuters Finans.
(c) Reuters Limited 1997.
