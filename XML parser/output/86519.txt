Alfred Berg anbefaler rederi-aktier - avis.

KØBENHAVN, 12 august (Reuter) - Investeringsbanken Alfred Berg er begejstret for udsigterne for rederibranchen. Det skriver den norske avis Dagens Næringsliv tirsdag.
Ifølge avisen anbefaler Alfred Berg i øjeblikket &quot;køb&quot; eller &quot;akkumuler&quot; på 15 ud af 20 norske shippingaktier.
Specielt rederier med tank-aktiviteter fremhæves med gode udsigter for tankmarkedet. Blandt andet har Iraks genindtræden på oliemarkedet medført en øget efterspørgsel efter de store VLCC-tankskibe over 200.000 tons dødvægt, hvor A. P. Møller er beskæftiget.
Med en tilgang på kun tre nye VLCC-skibe og seks Suezmaxtankere (120-200.000 tons dødvægt) i årets anden halvdel forventer Alfred Berg, at udnyttelsesgraden for VLCC&apos;ere vil holde sig på 88-90 pct. resten af 1997 og 90 pct. i 1998 og 1999.
- Stig Ørskov Pedersen (+45) 33 96 96 59.
(c) Reuters Limited 1997.
