{\rtf1\ansi\deff0
MIMI JAKOBSEN AFVISER KRITIK AF HÅNDTERING AF VÆRFTSSAG.\line 
\line 
KØBENHAVN, 9 september (Reuter) - Erhvervsminister Mimi Jakobsen (CD) afviser kritikken af sin håndtering af værftsfinansieringssagen. Ved middagstid mandag gik hun ind til samråd i Folketingets Erhvervsudvalg med en bemærkning om, at &quot;jagtsæsonen på ænder og meget andet er startet&quot;. Hun afventer Europa-kommissionens afgørelse.\line 
- Jeg konstaterer bare, at andejagten er gået ind. Kravet om parlamentariske konsekvenser sker på et grundlag, der er en and. Der er mange ænder i denne sag, bl.a. at Erhvervsministeriet skulle have dækket over sig selv, sagde Mimi Jakobsen.\line 
Ministeren sagde endvidere, at hun finder det mest rimeligt at lade Europa-Kommissionen afgøre sagerne, og at regeringen på det foreliggende grundlag ikke bør sætte en advokatundersøgelse i gang. Derudover afviste hun kritikken af sin egen embedsførelse.\line 
- Der er ikke baggrund for kritikken af min embedsførelse. Enhver proces består i at træffe valg undervejs. Jeg mener, at de trufne valg var rigtige. Sagen startede i pressen med forlydender om, at der var sket noget forkert. Det kan Danmark ikke have siddende på sig, forlød det fra erhvervsministeren.\line 
Hun understregede endnu en gang, at skibsværfterne ikke har gjort noget forkert, og at revisionsfirmaet Coopers &amp; Lybrands konklusioner står for forfatternes egen regning. (/djø).\line 
(c) Reuters Limited 1996.\line 
}