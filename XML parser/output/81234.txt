Nilfisk bevarer støvsuger-produktion - ØU.

KØBENHAVN, 10 marts (Reuter) - Nilfisk bevarer den lukningstruede produktion af de verdenskendte husholdningsstøvsugere i Danmark, siger selskabets adm. direktør, Ole Jakobsen til Økonomisk Ugebrev (ØU).
- Det er ikke så afgørende, hvor meget vi tjener på husholdningsstøvsugere - så længe de giver overskud. Det væsentlige er, at salget af husholdningsstøvsugerne giver volumen i virksomheden - og det giver fordele, når vi skal købe dele af produktionen af industristøvsugere, siger Ole Jakobsen ifølge ØU.
Nilfisk er 100 pct. ejet af NKT Holding.
- Redaktionen (+45) 33 96 96 51.
(c) Reuters Limited 1997.
