V KRÆVER EVT BRUD PÅ VÆRFTSREGLER UNDERSØGT.

KØBENHAVN, 9 september (Reuter) - Venstres erhvervsordfører, Pia Larsen, kræver en undersøgelse af det eventuelle brud på de danske værftsstøtteregler, når EU-Kommissionens undersøgelse af værftssagerne ligger klar om to til tre måneder.
Det forklarede hun, da hun forlod samrådet i Erhvervsudvalget om værftssagerne mandag.
- Måske er der nogen, der skal renses i stedet for anklages. siger hun.
Pia Larsen mener, at de to rapporter om værftsstøtteordningerne - den ene fra Coopers &amp; Lybrand, den anden fra Erhvervsministeriet, understreger, at der er tale om en kritik af Erhvervsministeriet.
Enhedslistens Frank Aaen er nu tæt på at indgive en klage til Folketingets ombudsmand, om erhvervsminister Mimi Jakobsens forvaltning af reglerne for værftsstøtte. (/uha).
(c) Reuters Limited 1996.
