Dilfs industribarometer steg til 69,2 i juni.

KØBENHAVN, 1 juli (Reuter) - Dansk Indkøbs-og Logistikforums (Dilf) industribarometer er for juni opgjort til 69,2 mod 65,9 i maj, oplyser Dilf tirsdag.
- Industribarometeret nåede i juni nye højder med en værdi på 69,2 pct. Beskæftigelsesindekset satte rekord med en værdi på 70,6 pct. Hovedårsag: sæson, skriver Dilf.
Dilf&apos;s industribarometer er baseret på et vejet gennemsnit af fem faktorer, og en værdi over 50 indicerer en generel stigning i produktionsvirksomhedernes aktivitetsniveau.
Fire af de fem indeks, der danner baggrund for Industribarometeret, viste en stigning i juni. Det var indeksene for produktion, beskæftigelse, indeks for indkøbte produkter og lager af indkøbte produkter, mens indeks for ordrebeholdningen faldt fra sin hidtil højeste værdi i maj med 2,9 pct.point til 71,4 pct., fremgår det.
Beskæftigelsesindekset steg ikke mindre end 10,5 pct.point til den hidtil højeste værdi.
- Prisindekset for indkøbte produkter steg kun marginalt med 0,8 pct.point, men viser for fjerde måned i træk stigende gennemsnitlige indkøbspriser, skriver Dilf.
Indekset for lager af indkøbte produkter steg med 3,4 pct.point, og ligger igen over 50 pct., det vil sige gennemsnitlige lagre.
- Ole Mikkelsen (+45) 33 96 96 54.
(c) Reuters Limited 1997.
