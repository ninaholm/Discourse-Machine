FLERE PHØNIX-KONTAKTER EFTER RIEBER-BUD - FORMAND.

KØBENHAVN, 27 januar (Reuter) - Bestyrelsesformand i Phønix Contractors, Henry Petersen, oplyser til Reuters Finans, at entreprenørvirksomheden har modtaget &quot;flere uformelle henvendelser&quot;, som han udtrykker det, fra andre selskaber, efter at det norske Rieber &amp; Søn har afgivet sit købstilbud.
Der har dog ikke været tale om egentlige købstilbud fra andre, understreger han.
Henry Petersen vil ikke oplyse, hvem der har rettet henvendelse til Phønix Contractors, men bekræfter dog, at der har været tale om henvendelser fra danske selskaber.
Phønix Contractors afholder mandag aften bestyrelsesmøde, hvor det eneste punkt på dagsordnen er, om bestyrelsen skal anbefale accept af købstilbuddet fra Rieber eller ej.
Henry Petersen vil ikke oplyse, hvad bestyrelsen ventes at anbefale. Men han siger, at bestyrelsen på forhånd er enig i sin vurdering af det norske købstilbud. Han henviser dog til, at der fortsat er omkring to uger til, at fristen for Riebers købstilbud udløber.
Købstilbuddet fra Rieber blev afgivet den 15. januar og det udløber den 12. januar. Rieber har tilbudt A-aktionærerne 650 kr. per aktie og C-aktionærerne 585 kr. (/uha).
(c) Reuters Limited 1997.
