Finansminister laver kretiv bogføring - MM.

KØBENHAVN, 7 april (Reuter) - Finansministeriet arbejder i øjeblikket på at kamouflere et milliardunderskud, så det ikke belaster statens driftsregnskab, skriver ugebrevet Mandag Morgen (MM), der kalder det kreativ bogføring.
- Gennem seks år har Rigsrevisionen krævet, at Danmark hensatte 4,5 mia. kr. fordi Danmark gennem eksportkreditordningen har lånt pengene ud til en række lande, der er dårlige betalere, skriver ugebrevet.
Statsrevisorerne har nu givet regeringen en frist på fire måneder til at løse problemet. Men reelt har Finansministeriet vundet opgøret, som er enestående i centraladministrationen.
- For at få afsluttet den årelange konflikt har Rigsrevisiopnen de facto accepteret, at hensættelserne aldrig optræder på det følsomme DAU-budget, men i stedet bogføres over balancen som en såkaldt primosladikorrektion i 1996.
Metoden vækker opsigt, som et markant eksempel på, hvordan Finansministeriet forbedrer statens budget.
- Ingen privat virksomhed ville slippe afsted med noget tilsvarende. Hvis eksempelvis Den Danske Bank pludselig måtte øge hensættelserne, og ville køre dem over balancen alene, uden om driftsresultatet, så ville revisionen tage forbehold i regnskabet, mener statsautoriseret revisor, John Andersen fra Arthur Andersen.
- Morten Bonde Pedersen (+45) 33 96 96 51.
(c) Reuters Limited 1997.
