FORSIKRINGSSELSKABER BEDST TIL PENSIONSPULJER - ØU.

KØBENHAVN, 27 januar (Reuter) - Tryg-Baltica og PFA Pension Invests unit-linked pensionsordninger klarer sig bedre end storbankernes, skriver Økonomisk Ugebrev (ØU).
Ugebrevet præsenterer en undersøgelse, der bl.a. viser, at afkastet i alle Tryg-Balticas unit-linked pensionspuljer ligger over storbankernes puljer set over fem år fra 1. januar 1992.
For eksempel er 100 kr. blevet til 315,43 kr. over de fem år i Tryg-Balticas unit-linked pensionspulje med danske aktier, mens 100 kr. i den bedste pulje med danske aktier hos storbankerne er blevet til 167,81 kr.
Unit-linked pensionsopsparing minder i mange henseender om pengeinstitutternes kapital-og ratepensionsordninger, som den tager sig ud, når kunderne har valgt at placere sine midler i et af pengeinstitutternes pensionspuljer.
Men der er forskel: Forsikringsselskaberne har større muligheder for at sammenkoble opsparingen med forsikringsdækning, og forsikringsselskaberne garanterer kunderne mod negativt afkast af sine puljer, skriver ØU. (/mbp).
(c) Reuters Limited 1997.
