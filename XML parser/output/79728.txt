FÆLLESKODEAFTALER MED PARTNERE UDVIDET - LUFTHANSA.

KØBENHAVN, 3 februar (Reuter) - Fælleskode-samarbejdet, som har fungeret siden starten af 1996 mellem SAS og Lufthansa skal nu udvides til at omfatte alle Lufthansas partnere, fremgår det af det tyske luftfartsselskabs blad, Lufthanseat.
- Mødet (midt i januar mellem Lufthansa og alle partner-selskaberne, red.) markerede, at vi er ved at gå fra den bilaterale fase med samarbejde mellem individuelle luftfartsselskaber til globalt teamwork mellem Air Canada, Lufthansa, SAS, Thai Airways og United Airlines, skriver Lufthanseat.
Fælleskode-samarbejdet betyder bl.a., at et luftfartsselskab kan sælge billetter til en afgang, som et af de andre selskaber flyver på.
- Fordelen ved fælleskode-systemet er, at selskaberne kan tilbyde deres passagerer en mere udvidet service ved at tilbyde flere udenrigs-flyvninger eller ved at flyve til destinationer, som det ikke kan betale sig at flyve til med selskabets egne fly, skriver Lufthanseat. (/mbp).
(c) Reuters Limited 1997.
