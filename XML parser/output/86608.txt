SAS&apos; driftsomkostninger steg 9,4 pct i halvår.

KØBENHAVN, 13 august (Reuter) - SAS&apos; samlede driftsomkostninger steg i første halvår 1997 med 9,4 pct. i forhold til samme periode 1996. Det fremgår af luftfartskoncernens status over første halvdel af 1997, som blev fremlagt onsdag.
- Omkostningerne er negativt påvirkede, ca. 400 mio. SEK, af den svagere svenske krone og renset for valutaeffekter er driftsomkostningerne steget 6,4 pct., skriver SAS i regnskabet.
I første halvår fik SAS et overskud før skat på 1.106 mio. SEK mod 1.178 mio. SEK året før.
- Eva Elgaard Pedersen (+45) 33 96 96 57.
(c) Reuters Limited 1997.
