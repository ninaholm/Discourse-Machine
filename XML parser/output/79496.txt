BRITZ-TIDSFRISTER VIL BLIVE OVERHOLDT - EAC.

KØBENHAVN, 28 januar (Reuter) - Det Østasiatiske Kompagni (EAC) venter stadigvæk, at finansieringen omkring salget af slagteri-og kødforædlingsvirksomheden i Britz uden for Berlin falder på plads indenfor de offentliggjorde tidsfrister.
- Vi har ikke fundet anledning til at komme med en meddelelse om, at fristerne ikke bliver overholdt. Vi kommer med en melding, når tingene er til det - og ikke før, siger EACs finansdirektør Steen Hemmingsen tirsdag til Reuters Finans.
I forbindelse med offentliggørelsen af salgsaftalen mellem EAC og køberen Gerhard Thien, meddelte EAC, at salget er betinget af køberens tilvejebringelse af den nødvendige driftsfinansiering, hvilket forudsættes at være på plads i løbet af januar 1997.
Aktieanalytikere, med EAC som speciale, har udtrykt betænkeligheder overfor aftalen, og flere har rejst tvivl omkring køberens muligheder for at rejse den nødvendige kapital. (/jnu).
(c) Reuters Limited 1997.
