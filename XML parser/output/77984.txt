INGEN REELLE FREMSKRIDT FRA ECOFIN-MØDE - CHASE.

KØBENHAVN, 2 december (Reuter) - Den store amerikanske investeringsbank, Chase Investment Bank Ltd. forventer ingen reelle fremskridt i EU-landenes forhandlinger om udformningen af stabilitetspagten på økonomi-og finansministrenes møde, ECOFIN i dag mandag. Det fremgår af bankens daglige markedsrapport mandag.
- Stabilitetspagten vil igen være øverst på dagsordenen, selv om det er utænkeligt, at der vil blive opnået reelle fremskridt, skriver Chase.
Banken henviser til, at udtalelser fra førende embedsmænd gennem de seneste uger tyder på, at der fortsat er betragtelig afstand mellem de enkelte EU-landes holdning til fortolkningen af, hvor store budgetunderskud der kan tillades i ØMU&apos;en. Stridspunktet er især rettet mod, hvornår et budgetunderskud er af en mere strukturel karakter og hvornår underskuddene i højere grad skyldes de svingende konjunkturer.
- Flere forhandlinger er nødvendige, og disse ser ud til at løbe ind i det nye år, skriver Chase. (/slj).
(c) Reuters Limited 1996.
