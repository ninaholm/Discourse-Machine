FINANSTILSYN FINKÆMMER FORSIKRINGSSELSKABER - ØU.

KØBENHAVN, 24 februar (Reuter) - Finanstilsynet er i gang med at endevende ejendomsporteføljen hos udvalgte forsikringsselskaber, skriver Økonomisk Ugebrev (ØU).
- Med opsigtsvækkende grundighed er Finanstilsynet for øjeblikket ved at inspicere værdiansættelsesprincipper i den danske forsikringsbranche - særligt, når det gælder ejendomme, men også med et vågent øje til kursfastsættelsen på unoterede aktier, skriver ØU.
Ifølge Ugebrevets oplysninger har Finanstilsynet allerede sat flere selskaber på sin kontrolliste.
KP, PFA og Magistrenes Pensionskasse vil få besøg af Finanstilsynets inspektører inden kort tid, skriver ØU.
- Redaktionen (+45) 33 96 96 56.
(c) Reuters Limited 1997.
