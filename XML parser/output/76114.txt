ELEKTRONIK HAR BEDSTE AFKAST PÅ 12 MDR - DAA.

KØBENHAVN, 2 september (Reuter) - Elektronik-selskaberne på Københavns Fondsbørs har givet de bedste afkast de sidste 12 måneder, viser en opgørelse i den seneste udgave af Dansk Aktie Analyse (DAA).
Elektronik-gruppen omfatter 10 selskaber med bl.a. EDB Gruppen, GN Store Nord, Topsil, Silcon og Dansk Data Elektronik.
De sidste 12 måneder har gruppens gennemsnitlige afkast være 72 pct., mens gruppen øvrigt forbrug ligger på andenpladsen med et afkast på 58,88 pct.
Øvrigt forbrug dækker bl.a. over Brøndby, Søndagsavisen og Scanbox.
Set over tre måneder har gruppen finansielle investeringer givet det bedste afkast med 27,21 pct., mens gruppen med træprodukter ligger på sidstepladsen, når den vurderes på både tre-og tolvmåneders sigt. (/olm).
(c) Reuters Limited 1996.
