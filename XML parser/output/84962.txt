Natbank indgår genkøbsforretninger for 9,4 mia.

KØBENHAVN, 19 juni (Reuter) - Nationalbanken indgik torsdag genkøbsforretninger i statspapirer for i alt 9,4 mia. kr., oplyser Nationalbanken.
Genkøbsforretningerne får valør fredag og har forfald 4. juli. De er indgået til en rente af 3,50 pct., hvilket er uændret fra renten ved de seneste genkøbsforretninger.
Fredag forfalder genkøbsforretninger for i alt 13,9 mia. kr. Dermed bliver markedets nettolikviditet ved denne operation formindsket med 4,5 mia. kr.
Ydermere tilbagekøbte Nationalbanken indskudsbeviser fra pengeinstitutterne for 0,3 mia. kr., oplyser Nationalbanken.
Tilbagekøbene er foretaget til markedsrente i serie 97/26 med forfald 27. juni. Dermed blev markedets beholdning af dette indskudsbevis reduceret til 16,1 mia. kr.
- Eva Elgaard Pedersen (+45) 33 96 96 58.
(c) Reuters Limited 1997.
