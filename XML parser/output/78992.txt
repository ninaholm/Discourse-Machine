AKTIEMARKED KAN FORTSÆTTE OP - MIDTBANK.

KØBENHAVN, 14 januar (Reuter) - De danske aktier har ikke nået toppen endnu trods stigninger på 4,5 pct. siden nytår, skriver Midtbank i en aktuel aktiekommentar.
- Grundlæggende taler meget for fortsatte stigninger i det danske aktiemarked. Virksomhedernes indtjeningssituation er generelt god og forventningerne mere positive end længe set. Samtidig oplever virksomhederne gunstige vilkår på både rente-og valutasiden med god mulighed for, at det kan fortsætte, skriver Midtbank.
Banken tilføjer, at en stigende rente kan true den positive udvikling på aktiemarkedet.
- Største risiko for aktierne er en kraftigt stigende amerikansk obligationsrente, og det må erkendes, at risikoen for rentestigninger er blevet større med de seneste ugers amerikanske nøgletal, ikke mindst fredagens beskæftigelsestal, skriver Midtbank.
Således blev decemberledigheden opgjort til 5,3 pct. Antallet af ikke-landbrugsjob steg 262.000, hvor analytikere i USA havde ventet en stigning på 192.000. (/mbp).
(c) Reuters Limited 1997.
