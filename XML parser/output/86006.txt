Stigende uldpriser gavner ikke EAC - formand.

KØBENHAVN, 24 juli (Reuter) - Den seneste tid stigende priser på det international uldmarked betyder ikke umiddelbart, at EAC&apos;s datterselskab, Bloch &amp; Behrens, tjener flere penge på handlen med uld. Det siger bestyrelsesformanden for Bloch &amp; Behrens, Karsten Borch, til Reuters Finans torsdag.
- En stigende uldpris behøver ikke at have nogen direkte påvirkning på Bloch &amp; Behrens. Vi handler på alle niveauer af markedet og køber og videresælger uld, og lever af den margin vi kan skabe, siger Karsten Borch
Inden for de senete 12 måneder er prisen på uld steget med bl.a. 37 pct. i Australien, og formanden for uldproducenterne i New South Wales i Australien sagde på foreningen generalforsamling i sidste uge, at den positive trend på markedet ser ud til at fortsætte året ud.
De stigende uldpriser skyldes bl.a., at markedet er præget af større efterspørgsel end der er udbud af uld.
Men uldproduccenterne står i det dilemma, at hvis prisen på ulden bliver for høj, så skifter køberne over til syntetiske fibre i stedet for, hvilket vil medføre at prisen atter vil falde tilbage igen.
Hos Bloch &amp; Behrens er formanden ikke sikker på, at de nuværende prisstigninger vil fortsætte.
- Vi er iøvrigt ikke sikre på, at der ikke kan komme fald i markedet igen, fortsætter han.
Bloch &amp; Behrens omsatte i 1996 for 803 mio. kr. og fik et primært driftsresultat på 19 mio. kr. EAC koncernen fik en samlet omsætning på 16.454 mio. kr. og et primært driftsresultat på 402 mio. kr.
- Jørn Nurkka (+45) 33 96 96 55.
(c) Reuters Limited 1997.
