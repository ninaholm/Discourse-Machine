BASS SKAL MÅSKE SÆLGE 1000 PUBBER - UK-AVIS.

KØBENHAVN, 9 september (Reuter) - Prisen for, at det engelske bryggeri Bass, kan få lov til at gennemføre overtagelsen af Carlsberg-Tetley, bliver højst sandsynlig et frasalg af flere hundrede pubber, siger flere engelske analytikere til den engelske avis Mail on Sunday.
Det er prisen, som de engelske konkurrencemyndigheder vil forlange, vurderer analytikerne.
Enkelte analytikere vurderer, at det nok nærmere bliver tale om ca. 1.000 pubber, som Bass skal skille sig af med.
- Hvis prisen for gennemførelsen bliver, at Bass skal sælge 1.000 pubber eller derover, så tror jeg, at Bass vælger at sælge alle de 1.400 pubber, som indgår i gruppen af leasede pubber, siger en analytiker til avisen.
Bass og Carlsberg har i slutningen af august indgået en aftale, hvor Bass køber Allied Domecq&apos;s andel i Carlsberg-Tetley. Herefter giver Carlsberg sin halvdel, plus 20 mio. pund, for en 20 pct.&apos;s ejerandel i fusionen af Carlsberg-Tetley og Bass&apos; bryggeriaktiviteter.(/jnu).
(c) Reuters Limited 1996.
