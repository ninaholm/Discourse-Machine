NKT CABLES MED I ORDRE PÅ 1,5-2,0 MIA KR.

KØBENHAVN, 12 februar (Reuter) - NKT Cables er med i en ordre på i alt 1,5-2,0 mia. kr., oplyser selskabet onsdag.
Det drejer sig om udbygningen og sammenkoblingen af det europæiske energiforsyningsnet.
- Med NorNed-projektets parter, der består af det norske Stanett S.F. og det hollandske Sep, har NKT Cables indgået en kontrakt, der omfatter udvikling og afprøvning af højspændingsskabler, der skal kunne leve op til de store krav, som stilles til et kabel, der skal fungere på en 570 km lang strækning, skriver NKT Cables.
På det tidspunkt, hvor det besluttes at sætte Norned kablet i produktion, vil der være tale om en ordre, der repræsenterer en værdi på mellem 1,5-2,0 mia. kr., fremgår det af meddelelsen.
(c) Reuters Limited 1997.
