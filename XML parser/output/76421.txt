Valuta-Fortsat pres på DEM gavner franske franc.

KØBENHAVN, 20 september (Reuter) - Den amerikanske
dollar holder fast i den øverste del af fredagens
handelsspekter over for D-marken. Efter at dollaren ved
middagstid handledes i 1,5185 mod D-mark, ligger dollaren
stabilt til kurs 1,5155.
Det er dog ikke dollar/D-mark forholdet, som
valutahandlerne koncentrerer sig om, men derimod franske
franc mod D-mark.
- De tyske renter stiger formodentlig ikke det næste
halve år, og den tysk-franske akse synes ikke at ville
tolerere en DEM stigning, siger Tony Norfield, ABN AMRO.
@
En D-mark koster nu 3,3885 franske franc, og Norfield
ser forholdet styrket i francens favør til 3,38 DEM/FRF på
kort sigt.
Voldsom omsætning i franc/D-mark og store
options-relaterede salgsordrer af D-mark fortæller om
dealernes interesse for at erhverve franc.
- Francen styrkelse hænger sammen med weekendens
ECOFIN møde i Dublin. EMU&apos;en får stærk fransk-tysk støtte,
og al risiko på lang sigt taler for en svagere D-mark,
siger Norfield.
Den danske krone nyder også godt af D-markens
svækkelse, og en D-mark koster nu 3,8460 danske kroner.
Det er det stærkeste niveau for kronen indenfor de sidste
30 måneder.
DEM/DKK  USD/DKK FRF/DKK USD/JPY USD/DEM
Fredag    14.42  3,8460   5,8305  1,1345  109,75  1,5155
Fredag    11.02  3,8470   5,8300  1,1350  109,85  1,5155
(/clm).
(c) Reuters Limited 1996.
