UDSIGT TIL STILLE DAG MED SIVENDE AKTIEKURSER.

KØBENHAVN, 21 januar (Reuter) - Der er udsigt til stille dag på tirsdagens aktiemarked uden den helt store aktivitet, og med sivende aktiekurser, lyder morgenmeldingen fra en handler.
- Markedet skal yderligere lidt ned i dag, og specielt bankerne vil fortsat være udsat for profittagning. Indtil mødet i FED er overstået, vil vi se et meget afventende marked, siger handleren.
Mandag sluttede KFX-indekset 0,42 point lavere i 144,35, mens februar futuren lukkede 0,10 point lavere i 144,75.
(c) Reuters Limited 1997.
