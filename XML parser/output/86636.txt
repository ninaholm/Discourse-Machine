Kleinwort B opjusterer Falck til køb fra hold.

KØBENHAVN, 14 august (Reuter) - Den tysk-engelske investeringsbank Dredsner Kleinwort Benson har opjusteret anbefalingen på Falck til køb fra hold, fremgår det af investeringsbankens European Investment Handbook.
I Kleinwort Benson siger aktieanalytiker Tage Fabrin-Brasted til Reuters Finans, at opjusteringen skyldes, at selskabets på det seneste har underperformet det øvrige aktiemarked.
Aktiekursen på Falck-aktien ligger torsdag kl. 10.05 i kurs 325, hvilket er uændret i forhold til lukkekursen onsdag.
Aktien er siden årsskiftet faldet med knap otte pct. i kursværdi.
Kleinwort Benson estimerer, at Falck kommer ud af regnskabsåret 1997 med et resultat før skat på 235 mio. kr. mod 184 mio. kr. i 1996. I 1998 skønnes resultatet før skat at blive på 305 mio. kr.
- Jørn Nurkka (+45) 33 96 96 55.
(c) Reuters Limited 1997.
