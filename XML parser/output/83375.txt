Regeringen har valgt venstrefløjen - K.

KØBENHAVN, 5 maj (Reuter) - Regeringen har lagt en linje for den økonomiske politik med den netop indgåede aftale med SF og Enhedslisten om et økonomisk lynindgreb, siger de konservatives Pia Christmas-Møller til Reuters Finans.
- Regeringen har lagt et spor til venstre med det indgåede forlig og med finansloven (som regeringen også aftalte med venstrefløjen, red.), siger hun.
Hun betegner venstredrejningen i regeringens økonomiske politik som &quot;dybt bekymrende&quot;.
Efter at finansministeren præsenterede regeringens indgreb for pressen mandag eftermiddag, afviste både han og SF&apos;s leder, Holger K. Nielsen, at det indgåede forlig varsler en finanslovsaftale med venstrefløjen.
Alligevel tror Pia Christmas-Møller, at det bliver SF og Enhedslisten, der sidder med ved bordet, når finansloven skal forhandles.
- Der kan godt ligge en forståelse med venstrefløjen, som har en aftales virkning, selvom der ikke ligger nogen aftale, siger hun.
- Morten Bonde Pedersen (+45) 33 96 96 51.
(c) Reuters Limited 1997.
