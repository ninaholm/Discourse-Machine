GAMMON SKAL BYGGE CARLSBERG BRYGGERI I KINA.

HONG KONG, 14 januar (Reuter) - Det Hong Kong baserede selskab Gammon Construction Ltd. har fået kontrakten på, at opføre Carlsbergs nye bryggeri i udkanten af Shanghai i Kina, oplyser Gammon tirsdag.
Carlsberg har overfor Reuters Finans bekræftet indgåelsen af aftalen og tilføjer, at aftalen om opførelsen af bryggeriet blev indgået i februar 1996.
Det er Carlsberg Gruppens datterselskab Carlsberg Brewery (Shanghai) Co Ltd., der har indgået aftalen til en værdi af ca. 80 mio. kr. om opførelsen af det nye bryggeri.
Bryggeriet får en startkapacitet på 500.000 hektoliter om året med mulighed for betydelig udvidelser.
Gammon Construction er ejet af Jardine Matheson Group og norske Kvaerner. (/jnu/Reuter).
(c) Reuters Limited 1997.
