DANSKE INVESTERINGER I UDLANDET FALDT I 2 KVT 1996.

KØBENHAVN, 23 september (Reuter) - Danske direkte investeringer i udlandet i form af overførsel af egenkapital faldt fra første til andet kvartal 1996, viser en opgørelse fra Nationalbanken.
I andet kvartal faldt de danske direkte investeringer i udlandet til 4,5 mia. kr. fra 7,5 mia. kr. i første kvartal. To tredjedele af investeringerne vedrørte nyopkøb.
Der blev på nettobasis ydet koncernlån til virksomheder i udlandet for 2,5 mia. kr., hvoraf mere end 45 pct. var inden for finansiel virksomhed.
I årets andet kvartal udgjorde udenlandske direkte investeringer i Danmark i form af overført egenkapital tre mia. kr. Tre fjerdedele af investeringerne vedrørte opkøb. Geografisk tegnede investeringer fra EU-lande sig for knap 80 pct., fremgår det af statistikken.
På nettobasis blev der yder koncernlån til virksomheder her i landet for to mia. kr., hvoraf knap halvdelen vedrørte lån til finansiel virksomhed. (/pbt).
(c) Reuters Limited 1996.
