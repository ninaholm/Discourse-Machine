Valuta - USD stiger marginalt i stille handel.

KØBENHAVN, 2 december (Reuter) - Valutakurserne har
været præget af stabilitet mandag eftermiddag i Europa.
Dollaren står således kun marginalt stærkere over for
D-mark og yen. Mod den tysk valuta er dollaren styrket til
1,5415, mens en dollar koster 0,05 yen mere end i
formiddags.
Den schweisiske franc har som en af de eneste
europæiske valutaer set en svækkelse i forhold til
D-marken, og handles på sit svageste niveau over for
dollaren i 23 måneder i kurs 1,3109 USD/CHF og 0,8497
DEM/CHF.
Den svenske krone er styrket en øre til 4,3530 mod
D-mark og en række markedsdeltagere ser mulighed for, at
den svenske krone kan styrkes til 4,30 inden årets udgang.
- Egentlig burde den svenske krone have brudt 4,35
allerede nu, hvis man ser på udviklingen i dollar og andre
valutaer, siger Peter Lindqvist fra HSBC.
Juergen Stark, departementschef fra det tyske
finansministerium sagde mandag, at han ventede, at de
vigtigste dele af ØMU-stabilitetespagten ville blive
forhandlet på plads på EU-mødet i Dublin d. 13-14 dec.
Han sagde dog også, at en del tekniske detaljer ikke
ville kunne løses før efter Dublin-mødet.
EU&apos;s finansministre mødes i dag i organisationen
ECOFIN, og markedet håber at få et billede af udvikling i
diskussionen omkring ØMU-stabilitetspagten.
- Den største risiko for markedet er, at man ikke når
frem til noget overhovedet. Det ville skabe en del
profittagning i randstaterne, siger Phyllis Reed fra BZW i
London.
DEM/DKK  USD/DKK FRF/DKK USD/JPY USD/DEM
Mandag    14.30  3,8290   5,8970  1,1280  113,75  1,5415
Mandag    14.51  3,8285   5,8975  1,1290  113,70  1,5405
(/clm).
(c) Reuters Limited 1996.
