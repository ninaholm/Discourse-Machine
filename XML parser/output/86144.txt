5.500 færre personer på orlov i juni - AMS.

KØBENHAVN, 31 juli (Reuter) - Der var i juni et samled fald i anvendelsen af orlovsordningerne på knap 5.500 fuldtidspersoner. Det skyldes primært et fald i benyttelse af uddannelsesorloven i sommerperioden, hvor de fleste uddannelsesinstitutioner holder lukket, oplyser Arbejdsmarkedsstyrelsen (AMS) torsdag.
- Det samlede niveau for orlovsordningerne i juni 1997 var på ca. 6.000 fuldtidspersoner under den gennemsnitlige bestand for perioden januar til juni 1997 og knap 19.000 fuldtidspersoner under niveauet for året før, skriver AMS.
For uddannelsesorlov var bestanden i juni 1997 fladet med knap 10.000 personer i forhold til juni 1996, fremgår det.
Antallet af personer på orlov var i juni 1997 44.277 mod 63.077 personer i juni 1996.
Af de 44.277, der var på orlov i juni, var 20.201 på uddannelsesorlov, 23.492 på forældreorlov og 584 på sabbatorlov.
- Ole Mikkelsen (+45) 33 96 96 54.
(c) Reuters Limited 1997.
