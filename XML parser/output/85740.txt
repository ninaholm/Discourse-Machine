Reuters Finans - Sommerquiz - Tirsdag 15 juli.

KØBENHAVN, 15 juli (Reuter) - Det holdt hårdt. Men han klarede det, den sejtkæmpende franskmand i den gule førertrøje, Cédric Vasseur fra Gan-holdet. Gan-rytteren beholdte den gule trøje efter mandagens etape over Tourmalet. Cédric Vasseur har nu et forspring på 13 sekunder til tyske Jan Ullrich.
VINDER DAG 6: Michael Ancher Jensen, BG Markets, Højbro Plads, København K.
Mandagens vinder modtager tre flasker rødvin.
Tirsdagens 10. etape fra Luchon til Andorra er måske den vigtigste etape i årets Tour de France. De sidste tre stigninger på den 252,5 km lange etape, hvoraf den sidste stigning er uden for kategori, vil utvivlsomt give et stærkt fingerpeg om, hvem der er feltets stærkeste rytter. Igen tegner det til en umenneskelig kamp mellem Festina-og Telekom-holdene, men også den skaldede Marco Pantani fra Mercatone Uno ventes at blande sig.
DAGSSPØRGSMÅL 7 - tirsdag den 15. juli.
Hvilken rytter vinder tirsdagens 10. etape fra Luchon til Andorra?
Svaret på dagens spørgsmål skal indsendes senest tirsdag kl. 13.00. I tilfælde af flere rigtige svar trækkes der lod blandt de rigtige besvarelser.
Send svarene med tydelig angivelse af navn, ansættelsessted, adresse, telefon-og faxnummer til Reuters Finans på fax: 33 93 84 57 (kun svar via fax accepteres).
Dagens præmie er tre flasker rødvin.
God fornøjelse!
De danske rytters placering i den samlede stilling efter 9. etape:
4. Bjarne Riis, Telekom (+1,43 min.)
26. Bo Hamburger, TVM (+9,06 min.)
27. Peter Meinert-Nielsen, US Postal (+9,13 min.)
102. Rolf Sørensen, Rabobank (+36,21 min.)
141. Jesper Skibby, TVM (+44,11)
TV2&apos;s transmission fra etapen begyndte allerede kl. 9.25.
Dobbeltklik på følgende kode for yderligere oplysninger om Tour de France [CYCL].
Tour-redaktionen - fax (+45) 33 93 84 57.
(c) Reuters Limited 1997.
