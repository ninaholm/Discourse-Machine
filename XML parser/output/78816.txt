Valuta - Afventende USD styrket lidt i Europa.

KØBENHAVN, 8 januar (Reuter) - Den amerikanske valuta
har fået lidt stigninger efter de seneste dages fald.
I onsdagens tidlige europæiske marked er US-dollar
stærkere mod både den tyske D-mark og den japanske yen. I
nattens handel i Asien bevægede dollaren sig kun lidt i et
meget snævert interval.
- Omsætningen i dollaren er meget lav, og man afventer
nye signaler at handle på, siger en valutahandler.
Onsdag kommer der kun et enkelt nøgletal for den
amerikanke økonomi.
Det drejer sig om consumer credit for november, der
offentliggøres kl. 21.00, dvs. efter lukningen af det
europæiske marked. Der ventes et samlet tal på 5,5 mia.
USD.
- Der er betydeligt mere fokus på de amerikansk
økonomiske nøgletal, som kommer torsdag og fredag, siger
en valutahandler.
De europæiske møntenheder holder sig også forholdsvist
rolige onsdag formiddag, og der afventes også
offentliggørelse af nøgletal. Især tyske ledighedstal for
december, der sendes ud torsdag, vil blive fulgt med
interesse, mener dealere.
DEM/DKK  USD/DKK FRF/DKK USD/JPY USD/DEM
Onsdag    11.25  3,8130   5,9835  1,1280  115,60  1,5695
Tirsdag   15.44  3,8135   5,9480  1,1280  115,25  1,5615
(/klp).
(c) Reuters Limited 1997.
