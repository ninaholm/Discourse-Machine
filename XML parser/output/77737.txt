OBLIGATIONER BEGYNDER HØJERE MEN KAN FALDE IGEN.

KØBENHAVN, 21 november (Reuter) - Det danske obligationsmarked begynder en anelse højere onsdag end niveauet tirsdag eftermiddag, men det kan falde tilbage igen i løbet af dagen, forudser en obligationshandler.
- Vi kom pænt tilbage i går eftermiddags, og på grund af USA starter Europa lidt højere. Men Danmark har stadig lidt svært ved at følge med på grund af den politiske situation, siger dealeren.
Statens 8 pct. 2006 handles i formarkedet til 108,10 med en rente på 6,79 pct., mens det 10-årige rentespænd til Tyskland er 97 basispoint - udvidet med et bp.
(c) Reuters Limited 1996.
