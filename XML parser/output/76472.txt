AP OG VESTJYLLAND I SAMARBEJDE OM LIV OG PENSION.

KØBENHAVN, 24 september (Reuter) - Forsikringsselskabet Vestjylland og AP Pension har indledt et samarbejde om livs-og pensionsforsikring, oplyser AP Pension tirsdag. Vestjylland har hidtil samarbejdet med forsikringsselskabet Utrecht, der ejes af Alm. Brand.
- Forsikringsselskabet Vestjylland kan nu tilbyde kunderne livs-og pensionsforsikring via et samarbejde med AP Pension. Det nye samarbejde omfatter alle typer pensionsmuligheder til private og virksomheder, skriver AP Pension.
AP Pension og Forsikringsselskabet Vestjylland er begge kundeejede, og de konkurrerer ikke på skadesområdet. (/uha).
(c) Reuters Limited 1996.
