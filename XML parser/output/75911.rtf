{\rtf1\ansi\deff0
TELE DK SES KOMME MED MINDRE HLV-RES - ANALYTIKERE.\line 
\line 
KØBENHAVN, 23 august (Reuter) - Tele Danmark forventes at komme ud af første halvår 1996 med et resultat før skat, der vil være 19 pct. lavere end for samme periode sidste år, viser et gennemsnit af seks analytikeres forventninger til selskabet.\line 
Således forudses det, at Tele Danmark vil få et overskud før skat på omkring 2.205 mio. kr. mod 2.721 mio. kr. i samme periode sidste år.\line 
Omsætningen forventes samtidig steget med 12 pct. til 10.491 mio. kr.\line 
Når analytikerene skal forklare Tele Danmarks tilbagegang, peges der dels på købet af knap 17 pct. af Belgacom, dels de store markedsføringsudgifter på mobiltelefonområdet.\line 
Tele Danmark betalte godt 4,5 mia. kr. for sin andel i det belgiske teleselskab.\line 
- Halvårsregnskabet er specielt, fordi Belgacom for første gang indgår i resultatet med tre måneder. Men Belgacom kan måske vise sig ikke at være så stor en udgift, som ventet, fordi de seneste hovedtal for Belgacom var mere lovende end forudset, siger en analytiker.\line 
Belgacom kom ud af halvåret 1996 med et overskud efter skat på godt 1,2 mia. kr. hvilket var en stigning på 15 pct. i forhold til samme periode sidste år.\line 
Priskrigene på mobiltelefonområdet giver en mere umiddelbar negativ effekt på telekoncernen. Således konstaterede Tele Danmark i begyndelsen af juli, en yderligere udgift på en halv mia. på markedsføringskontoen. Dertil kom uventede udgifter på nedsættelse af priser på mobiltelefonområdet og udlandstelefoni, hvilket vil belaste halvåret med yderligere ca. 100 mio. kr., fremgik det af meddelelsen.\line 
- Halvårsregnskabet bør ikke indeholde overraskelser, idet Tele Danmark jo har oplyst om nedjusteringen, siger en anden analytiker.\line 
For hele 1996 er der også forventning om en tilbagegang i resultatet før skat. Således forudser i alt 10 analytikere et fald på 10 pct. fra 1995. Det gennemsnitlige bud lyder på et overskud på knap 4,9 mia. kr. før skat og godt 3.2 mia. kr. når skatten er betalt.\line 
Tele Danmark oplyste i marts, da status over 1995 blev lagt frem, at det finansielle resultat i år kan blive lavere end sidste år.\line 
Sidste år nåede Tele Danmark et overskud på 3.494 mio. kr. efter skat mod 2.570 mio. kr. i 1994.\line 
- Resultatet før finansielle poster for 1996 vil kunne blive bedre end for 1995. Blandt andet som følge af selskabets vækststrategi - herunder investeringer i udenlandske aktiviteter - kan de finansielle nettoindtægter i 1996 imidlertid ventes at blive væsentlig mindre end i 1995, skrev Tele Danmarks ledelse.\line 
Analytikerne forventer da også i gennemsnit, at Tele Danmark vil få fremgang i resultatet før finans i 1996. I snit ventes ca. 4,5 mia. kr. - fem pct. mere end året før.\line 
[MORE].\line 
}