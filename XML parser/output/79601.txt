OVER HALVDELEN AF ALLE ANSATTE STREJKER - TELE DK.

KØBENHAVN, 30 januar (Reuter) - Over halvdelen af Tele Danmarks godt 16.000 ansatte strejker i dag, oplyser Tele Danmark i en pressemeddelelse.
- Hele landet, undtagen Sønderjylland, er omfattet. Foreløbig er Tele Danmark Mobil ikke berørt. Det er vanskeligt at sætte et præcist tal på, men flere end halvdelen af Tele Danmarks godt 16.000 medarbejdere er gået hjem, hedder det i pressemeddelelsen, hvor ledelsen gør opmærksom på, at der er tale om en overenskomststridig arbejdsnedlæggelse.
Medarbejderne er utilfredse med, at ledelsen i telekoncernen har planer om at afskedige 2.500 medarbejdere frem til midten af 1998. (/olm).
(c) Reuters Limited 1997.
