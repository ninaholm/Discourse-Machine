Polsk Carlsberg-bryggeri solgte mere i februar.

WARSZAWA, 19 marts (Reuter) - Det polske bryggeri, Okocim, som Carlsberg ejer 32 pct. af, solgte i årets første to måneder ca. 60 pct. mere end i den tilsvarende periode året før. Det oplyser den polske bryggerigruppe tirsdag.
Okocim solgte i perioden januar-februar 1997 for 34,35 mio. zloyty mod 21,45 mio. zloyty. i samme periode året før. Den primære indtjening kunne dog ikke helt kunnet følge med omsætningen, og faldt til 1,75 mio. zloyty mod 5,77 mio. zloyty året før.
Resultatet før skat for årets to første måneder blev på 4,33 mio. zloyty mod 4,53 mio. zloyty i 1996.
I februar solgte bryggeriet for 17,42 mio. zloyty mod 10,58 mio. zloyty i samme måned året før.
Okocim har underskrevet en aftale med Carlsberg om brygning af Carlsberg-øl, og det er planen, at produktionen skal starte til sommer. Bryggeriet har indtil nu stået for både import og salg af både Carlsberg-og Tuborg-øl i Polen.
Okocim er et af Polens største bryggerier med tre bryggerier med en samlet kapacitet på 1,6 mio. hl.l.
Investeringsfonden for Østlandene ejer mellem fem og seks pct. af aktiekapitalen i det polske bryggeri, oplyser fonden til Reuters Finans onsdag.
(1 zloyty = 2,1109 kr.)
- Jørn Nurkka (+45) 33 96 96 55.
(c) Reuters Limited 1997.
