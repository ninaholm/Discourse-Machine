Økonomer ser april-valutareserve over 100 mia kr.

KØBENHAVN, 1 maj (Reuter) - Den danske valutareserve eksklusive statens nettolåntagning ventes i april at være steget 5,8 mia. kr. til 100,2 mia. kr. Det vurderer fire danske bankøkonomer i gennemsnit over for Reuters Finans.
- Forbedringen skyldes både et forventet betalingsbalanceoverskud og et nettokapitalinflow fra porteføljeinvesteringer mm., skriver Codan Bank i en kommentar til valutastillingen.
I BG Bank forventer man primært, at valutastillingen vil være præget af et stort udenlandsk nettokøb af danske obligationer i april.
I marts faldt valutastillingen med 1,3 mia. kr. til 94,4 mia. kr. Ses der bort fra statens nettotilbagebetaling af lån til udlandet på 2,3 mia. kr. blev valutareserven mindsket med 3,6 mia. kr.
De fire økonomers bud varierer mellem en stigning på tre og otte mia. kr.
- Eva Elgaard Pedersen (+45) 33 96 96 55.
(c) Reuters Limited 1997.
