ENGROSPRISER STEG 1,1 PCT ÅR/ÅR I NOV - DS.

KØBENHAVN, 27 december (Reuter) - Engrosprisindekset for november 1996 er opgjort til 104,1, hvilket er et fald på 0,3 pct. i forhold til oktober. Sammenlignet med november sidste år, er indekset steget med 1,1 pct. Fra oktober 1995 til oktober 1996 var stigningen 1,4 pct. og fra september 1995 til september 1996 var den 1,0 pct., oplyser Danmarks Statistik (DS).
Råvareprisindekset for november 1996 er opgjort til 95,9 mod 95,4 i oktober, hvilket er en stigning på 0,5 pct. Sammenlignet med november sidste år er råvareprisindekset steget 6,1 pct.
(c) Reuters Limited 1996.
