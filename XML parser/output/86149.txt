Afdæmpede forventninger i bygge/anlægssektor - DS.

KØBENHAVN, 31 juli (Reuter) - Den sammensatte sæsonkorrigerede konjunkturindikator viser, at der fortsat er positive, omend afdæmpede, forventninger til det indeværende kvartal inden for bygge-og anlægssektoren, oplyser Danmarks Statistik (DS) torsdag.
Den sæsonkorrigerede sammensatte konjunkturindikator er fra andet til tredje kvartal faldet fra 12 til 7. Der er fortsat en positiv vurdering af såvel den faktiske ordrebeholdning ved udgangen af andet kvartal som af beskæftigelsen i tredje kvartal 1997.
(c) Reuters Limited 1997.
