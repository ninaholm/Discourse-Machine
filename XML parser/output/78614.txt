SCHOUW ØGER EJERANDEL I MICON TIL 71,9 PCT.

KØBENHAVN, 30 december (Reuter) - Schouw &amp; Co. har mandag købt nom. 8.510.000 kr. aktier i vindmøllefabrikken Micon af Vestervangen Holding, fremgår det af en fondsbørsmeddelelse.
- Aktierne vederlægges med nom. 2.500.000 kr. B-aktier i Schouw og Co., der nyudstedes, skriver Schouw.
Schouw har med købet øget sin ejerandel i Micon til 71,9 pct. fra 54,9 pct., og selskabet har samtidigt modtaget tilbud på senere at kunne erhverve yderligere aktier i Micon på tilsvarende vilkår.
(c) Reuters Limited 1996.
