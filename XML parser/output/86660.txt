Fusionsbølge blandt linierederier fortsætter.

KØBENHAVN, 14 august (Reuter) - Onsdag bød på en ny fusion indenfor linierederierne, hvor A. P. Møllers Maersk Line er blandt de største aktører. Det canadiske rederi Canadian Pacific overtager Contship Containerlines, der i 1996 transporterede 73.000 TEU (tyve fods containerenheder).
Med overtagelsen af Contship når Canadian Pacific en årlig omsætning på mere end 2 mia. canadiske dollar (over 10 mia. kr., red.). Overtagelsen følger blot to uger efter Canadian Pacific&apos;s overtagelse af det mindre amerikanske containerrederi Lykes Lines.
Fusionen er den seneste i en række af store fusioner blandt containerrederierne.
Maersk Line samarbejder med amerikanske Sea-Land.
- Stig Ørskov Pedersen (+45) 33 96 96 59.
(c) Reuters Limited 1997.
