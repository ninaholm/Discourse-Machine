Hypotekbanken øger 4 obligationslån til 1,8 mia.

KØBENHAVN, 9 april (Reuter) - Hypotekbanken har besluttet at øge et eksisterende 4 pct. obligationslån med 100 mio. kr. til i alt 1,8 mia. kr., oplyser Gudme Raaschou Bankaktieselskab, der arrangerer lånet.
Lånet udløber i år 2002, og obligationerne er videresolgt, fremgår det af en meddelelse fra Gudme Raaschou. Jyske Bank er lead manager på lånet.
Hypotekbanken har også forhøjet et andet 4 pct. obligationslån med 100 mio. kr. til i alt 400 mio. kr. Det udløber i år 2005. Her er obligationerne også solgt, og Jyske Bank er også lead manager på det.
- Ole Mikkelsen (+45) 33 96 96 54.
(c) Reuters Limited 1997.
