Falbe-Hansen ser 1997-resultat over 1996-resultat.

KØBENHAVN, 5 marts (Reuter) - Falbe-Hansen forventer i 1997 et resultat før skat, der ligger over resultatet for 1996. Det fremgår af selskabets regnskab for 1996, der blev fremlagt onsdag. Det viste et overskud før skat for 1996 på 3,3 mio. kr. mod 3,0 mio. kr. i 1995.
- Der er truffet beslutning om, at der i 1997 vil ske yderligere flytning af produktion fra Randers til udlandet således, at produktionen i Randers tilpasses det nuværende serviceniveau, skriver Falbe-Hansen.
Som følge af produktionsflytningen og markedsføringsaktiviteter i løbet af 1997, forventer ledelsen et resultat før skat i 1997 over niveauet i 1996.
(c) Reuters Limited 1997.
