Presserunde - presserunde mandag 14 juli.

Reuters står ikke inde for avisartiklernes nøjagtighed 1) Næsten 30 pct. af kommunerne har planer om at skære ned på hjemmehjælpen, viser en rundspørge til landets kommuner. (JP 1. sek. s. 1+3)
2) EU&apos;s landbrugsreform skal beskæres med 42 mia. kr., viser et internt dokument fra den europæiske landbrugsorganisation, COPA, som dagbladet Børsen er kommet i besiddelse af. (Børsen s. 1+10)
3) Kommunerne har indledt jagten på borgere, der skylder i skat. (JP 1. sek. s. 2)
4) Chr. Hansen sælger avanceret genteknologi til udlandet, men danske fødevareproducenter tør ikke købe det af frygt for forbrugerreaktioner. (Børsen s. 1+2)
5) VK-partierne kan roligt revurdere deres strategi. S nyder stigende popularitet i EU, og med international medvind og Clinton-effekt står Nyrup bedre rustet, skriver Børsen i en politisk kommentar. (Børsen s. 12+13)
6) Den fælles-europæiske mønt, euro&apos;en vil kaste de danske virksomheder ud i frontal priskonkurrence, der kan sætte indtjeningen under pres, vurderer Handelskammeret. (Børsen s. 1+9)
7) Codan Bank opjusterer i en ny konjunkturanalyse sine vækstskøn og tildeler eksporten en hovedrolle i et fortsat økonomisk opsving. (Berl. Erh. s. 1)
8) Danmark er langt fra at kunne opfylde skærpede krav fra britiske butikskæder. Det kan skade eksporten af svinekød. (JP E&amp;Ø s. 1+3)
9) Det Tele Danmark-ejede Danadata er blevet smidt ud af verdens største PC-forhandlersammenslutning, ICG. Ærkerivalen BFC er kommet med istedet. (JP E&amp;Ø s. 7)
10) DSB Intercity buldrer frem efter åbningen af den faste togforbindelse over Storebælt. (Børsen s. 4)
11) Ugens Aktie: Jacob Holm &amp; Sønner (Berl. Erh. s. 8)
- Redaktionen (+45) 33 96 96 56.
(c) Reuters Limited 1997.
