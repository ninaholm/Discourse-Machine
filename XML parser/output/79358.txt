FORTSAT TRO PÅ VÆKST BLANDT ANNONCØRERNE - BLAD.

KØBENHAVN, 23 januar (Reuter) - Der er fortsat tro på vækst blandt annoncørerne, men det er først og fremmest troen på egne evner, der får optimismen til at blomstre. Det fremgår en undersøgelse foretaget blandt de største danske annoncører, som offentliggøres torsdag i bladet Markedsføring.
- Den usvækkede tro på fortsat fremgang er til stede på trods af forventninger om et endnu barskere erhvervsklima i det kommende år, skriver Markedsføring.
Ifølge undersøgelsen venter 77 pct. af de adspurgte virksomheder, at deres omsætning vil stige i 1997, mens kun tre pct. venter nedgang i omsætningen. Samtidig mener 85 pct. af virksomhederne, at konkurrencen er blevet hårdere i de senere år.
Et klart flertal (71 pct.) af virksomhederne har planer om, at øge deres reklamebudgetter i 1997, mens kun 15 pct. planlægge at bruge mindre penge på reklame. Af de adspurgte virksomheder venter 51 pct., at arbejdsløsheden i 1997 vil være uændret i forhold til året før. 38 pct. venter den vil falde. (/jnu).
(c) Reuters Limited 1997.
