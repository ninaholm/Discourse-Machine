SystemForum ser 97-res før skat på godt 11 mio kr.

KØBENHAVN, 11 juni (Reuter) - SystemForum forventer i 1997 et overskud før skat på godt 11 mio. kr. Heri er ikke indregnet effekten af den forestående emission, der forventes at give en nettoprovenu på 46 mio. kr. Det oplyser SystemForums emissionsbank Gudme Raaschou i en meddelelse til Fondsbørsen onsdag.
- Ledelsen forventer for 1997 en koncernomsætning på ca. 510 mio. kr. og et resultat før skat på godt 11 mio. kr. I forventningerne til 1997 er ikke indberegnet effekten af emissionen, samt de afledte effekter af eventuelle akkvisitioner, skriver Gudme Raaschou.
(c) Reuters Limited 1997.
