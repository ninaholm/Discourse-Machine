Valuta - USD i nyt rekordniveau over for JPY.

KØBENHAVN, 25 oktober (Reuter) - Den amerikanske
dollar har sat ny rekord i forhold til den japanske yen, i
kurs 113,20 yen per dollar i fredagens europæiske
formiddagshandel.
- Udbud og eftrespørgsel viser, at der er plads til
yderligere stigninger. Mange japanske importører har endnu
ikke foretaget alle deres nødvendige dollar køb, mens
investorer har en interesse i at sælge yen, siger en
valutahandler i Tokyo.
Markedet peger på, at de seneste signaler fra Bank of
Japan taler for fortsat rekordlave japanske renter
Dette opmuntrer højforrentede investeringer udenfor
Japan finansieret med billige japanske lån, og det skaber
et kapital outflow fra Japan, lyder forklaringen.
D-marken handles på niveauerne fra torsdag mod
dollaren, og over for liren, den svenske krone, og den
franske franc er forholdet stabilt.
Det franske handelsoverskud i august blev i dag
offentliggjort til at være på 13,89 mia. FRF, mens
septembers forbrugerpriser viste en stigning på 0,4 pct.
på månedsbasis. D-marken står til 3,3770 franske franc,
hvilket er uændret fra torsdag.
Der skal 1004,00 lire til at købe en D-mark, uændret
fra torsdag, mens 4,3280 sv.kr. per D-mark ligeledes er
niveauet fra i går.
Den danske krone er svækket til 3,8360 mod D-marken.
DEM/DKK  USD/DKK  FRF/DKK USD/JPY USD/DEM
Fredag    10.56  3,8360   5,8390  1,1360  113,20  1,5230
Torsdag   15.09  3,8335   5,8375  1,1355  112,77  1,5220
(/clm).
(c) Reuters Limited 1996.
