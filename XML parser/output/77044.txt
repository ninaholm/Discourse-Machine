EU-DOM HINDRER NY TYSK VÆRFTSSTØTTE - VÆRFTER.

KØBENHAVN, 22 oktober (Reuter) - De danske skibsværfter fik ikke medhold i deres sag ved EF-domstolen mod EU-Kommissionen for at få annulleret godkendelse af støtte til et værft i det tidligere Østtyskland. Men de regner nu med, at der med dommen er lukket for yderligere støtte til de østtyske værfter.
- Skibsværftsforeningen går nu ud fra, at det vil blive forhindret, at nye &quot;ganske særlige omstændigheder&quot; kan danne grundlag for bevilling af yderligere 4 mia. kr. i støtte, siger foreningens direktør Thorkil H. Christensen i en pressemeddelelse.
Dommen ved EF-domstolen annullerer således ikke EU-Kommissionen beslutning i 1994 om at godkende støtte til MTW-værftet, som Skibsværftsforeningen havde ønsket. Men foreningen har desuden i sit sagsanlæg gjort gældende, at et udbetalt støttebeløb på 406 mio. D-mark er i strid med et EU-direktiv, hvorved støtten skulle udbetales inden udgangen af 1993.
- Kommissionen godkendte først udbetaling af denne støtte i maj 1994. På trods heraf har retten accepteret udbetalingen, idet der henvises til &quot;de foreliggende ganske særlige omstændigheder&quot;, skriver Skibsværftsforeningen, der således ikke ser mulighed for, at en ny situationen med &quot;særlige omstændigheder&quot; kan opstå.
Dommens præmisser indeholder andre mere opmuntrende aspekter trods EF-domstolens afvisning af det danske søgsmål.
- Det fremgår således, at hvis MTW åbner op for de indbyggede flaskehalse, som foreningen frygtede ville ske, ville dette gøre støtten ulovlig. Denne principielle erklæring om begræsning af kapaciteten må også gælde for de fire øvrige værfter i Mecklern-Vorpommern, skriver Skibsværftsforeningen. (/slj).
(c) Reuters Limited 1996.
