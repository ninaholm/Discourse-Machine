EAC SALG AF BRITZ-SLAGTERI ENDELIGT - EAC.

KØBENHAVN, 3 februar (Reuter) - EACs salg af slagteri-og kødforædlingsvirksomheden i Britz uden for Berlin er på plads, oplyser EAC i en meddelelse mandag.
EAC oplyste om planerne den 30. december, hvor det blev fortalt, at der var tale om en betinget aftale. En forudsætning for salget var købers tilvejebringelse af den nødvendige driftsfinansiering.
- Køber har nu opfyldt finansieringsbetingelsen, hvorved aftalen er endelig, og overdragelsen dermed effektueret, som tidligere nævnt med virkning fra 1. januar 1997, skriver EAC. (/uha).
(c) Reuters Limited 1997.
