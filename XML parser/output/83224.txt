Suspenderede aktier kan handles fredag - RB.

KØBENHAVN, 1 maj (Reuter) - De fire selskaber, der er suspenderet på Københavns Fondsbørs torsdag pga. den igangværende politi-undersøgelse om kursmanipulation, kan handles igen fredag, skriver Ritzaus Bureau (RB)
- Børspausen ophæves fredag morgen, skriver RB.
Fondsbørsen satte torsdag middag de fire selskaber, HT Defta, AGF Kontraktfodbold, Christensen &amp; Nielsen, samt Expedit på observationslisten foreløbigt til den 12. maj.
Det skyldes, at Finanstilsynet har anmodet om en politimæssig efterforskning om overtrædelse af reglerne om kursmanipulation i aktierne.
- Dermed sender vi et signal til eventuelle investorer om, at det kursniveau, selskaberne har nu, måske er over-eller undervurderet, siger chefen for Fondsbørsens markedsovervågning, Flemming de Linde til Ritzau.
(c) Reuters Limited 1997.
