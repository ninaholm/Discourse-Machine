Valuta - ITL går forrest mod svækket DEM i Europa.

KØBENHAVN, 25 september (Reuter) - D-marken er dumpet
ned i den europæiske valutahandel mandag eftermiddag, og
det er især den italienske lire, der tager for sig af
retterne. Derimod er kronen marginalt svagere mod den
tyske mønt.
Den italienske valuta er styrket til 1.001,60 - den
stærkeste kurs i ca. to og en halv måned. Bevæger den
italienske lire sig bare en anelse længere frem, vil
kursen nå det stærkeste i omkring to år mod D-marken.
Det er kombinationen af flere forhold, der er årsagen
til DEM-faldet, mener valutadealere.
- Faldet i de vesttyske forbrugerpriser i september
med 0,1 pct., fastholdelsen af de officielle amerikanske
renter, samt den større optimisme vedrørende tidsplanen
for den Økonomiske og Monetære Union svækker den tyske
valuta, lyder forklaringerne.
I forhold til ECU har D-marken nået ni måneders
svageste kurs ved 1,9075.
Dollaren trives godt med den svækkede D-mark, og
kursen er gået op over 110 yen og nærmer sig 1,51 mod
D-marken. Den danske krone er lidt over en øre svagere mod
US-dollar i forhold til mandag formiddag.
- Købsordrerne i dollaren begynder nu at vende tilbage
efter det store salgspres oven på FOMC-mødets resultat,
oplyser en europæisk baseret valutahandler.
DEM/DKK  USD/DKK FRF/DKK USD/JPY USD/DEM
Onsdag    14.56  3,8420   5,7980  1,1345  110,25  1,5090
Onsdag    11.12  3,8410   5,7870  1,1350  109,85  1,5065
(/KLP).
(c) Reuters Limited 1996.
