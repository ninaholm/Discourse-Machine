B&amp;O Telecom viser ikke samme vækst i 97/98 - dir.

KØBENHAVN, 14 august (Reuter) - B&amp;O Telecom oplevede i regnskabsåret 1996/97 en betydelig vækst i omsætningen, fremgår det af årsregnskabet fra Bang &amp; Olufsen. Men hos B&amp;O venter koncerndirektør Peter Thostrup ikke, at selskabet i 1997/98 ville kunne fremvise den samme flotte væksrate efter, at samarbejdet med Ericsson om mobiltelefoner er ophørt.
- Vi vil i en periode opleve en omsætningsnedgang, men jeg har ikke specifikke tal på det, siger Peter Thostrup.
B&amp;O har efter regnskabsårets afslutning indgået en tilsvarende aftale med Philips om levering af mobiltelefoner, men aftalen er indgået så sendt, at den mistede omsætning ikke vil kunne hentes.
Kort fortalt skal Philips leverer indmaden til mobiltelefonerne, der efterfølgende bliver solgt i et B&amp;O-design.
Omsætningen i B&amp;O Telecom steg i årsregnskabet med knap 31 pct. til 348 mio. kr., og resultatet før skat voksede 33 pct. til 24 mio. kr.
Væksten i Telecom kan tilskrives et øget salg af telefonteknisk udstyr til svenske Ericsson, samt et øget salg af trådløse telefoner og den nye BeoCom 2500.
- Jørn Nurkka (+45) 33 96 96 55.
(c) Reuters Limited 1997.
