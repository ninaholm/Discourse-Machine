CSFB fastholder købsanbefaling på Danisco.

KØBENHAVN, 17 marts (Reuter) - Investeringsbanken Credit Suisse First Boston (CSFB) fastholder sin købsanbefaling på Danisco, fremgår det af en netop offentliggjort analyse på den internationale fødevare-branche fra CSFB.
Aktieanalytiker Anne Alexandre fra CSFB fastholder dermed sin købsanbefaling fra den 19. december 1996, som blev udsendt efter offentliggørelsen af Daniscos halvårsregnskab.
CSFB&apos;s estimat for indtjeningen per aktie (EPS) i regnskabsåret 1996/97 lyder på 23,6 kr. stigende til 27,4 kr. i 1997/98. Ifølge analytikerens beregninger var indtjeningen i regnskabsåret 1995/96 20,9 kr. per aktie.
Analytikeren forventede i december sidste år for regnskabsåret 1996/97 et ordinært resultat før skat på 1.807 mio. kr. og for 1997/98 et ordinært resultat på 2.133. I regnskabsåret 1995/96 fik Danisco et resultat på 1.604 mio. kr.
- Jørn Nurkka (+45) 33 96 96 55.
(c) Reuters Limited 1997.
