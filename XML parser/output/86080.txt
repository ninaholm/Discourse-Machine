Stabile rater på bulkmarkedet i uge 30 - Clarkson.

KØBENHAVN, 29 juli (Reuter) - Raterne på markedet for
tørlastskibe (bulkskibe) var stort set uændrede i den
forgangne uge, bortset fra Panamax Spot indekset, der
viste et lille tilbagefald. Det fremgår af Shipping
Intelligence Weekly fra det britiske skibsmæglerfirma
Clarkson.
Clarksons rateindeks for bulkskibe over 80.000 tons
dødvægt (Capesize) steg en anelse, mens indekset for
tørlastskibe på 50-80.000 tons dødvægt (Panamax) var fem
pct. lavere end ugen før. Indekset for skibe på 35-50.000
tons dødvægt (Handymax) var uændret.
Udviklingen på tørlastmarkedet har betydning for en
række danske rederier - blandt andet: A. P. Møller
, J. Lauritzen , D/S Norden
, D/S Torm og D/S Progress .
Her følger Clarksons indeks for bulkskibe.
Clarkson Capesize indeks
1995     1996     1997 til dato     18. juli    25. juli
116 67  83   79     80
Clarkson Panamax Spot indeks
1995     1996     1997 til dato     18. juli    25. juli
147 84  94   93     88
Clarkson Handymax indeks
1995     1996     1997 til dato     18. juli    25. juli
137 95  96   91     91
-- Redaktionen (+45) 33 96 96 56.
(c) Reuters Limited 1997.
