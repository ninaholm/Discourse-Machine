Fald i arbejdsløsheden i andet kvt 1997 - DS.

KØBENHAVN, 14 august (Reuter) - Det gennemsnitlige antal registrerede ledige i årsperiodens tredje kvartal 1996 til andet kvartal 1997 var 231.700 svarende til 8,4 pct. af arbejdsstyrken, oplyser Danmarks Statistik torsdag.
Ledigheden faldt således med 34.000 personer (12,8 pct.) i forhold til den forrige årsperiode. Ledigheden faldt for alle grupper. Faldet har dog været relativt størst for de 16-24-årige. De 60-66-årige har dog også haft et relativt stort fald, fremgår det.
(c) Reuters Limited 1997.
