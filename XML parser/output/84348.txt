KP ønsker dialog med EAC om etiske spørgsmål.

KØBENHAVN, 2 juni (Reuter) - Kommunernes Pensionsforsikring (KP) vil rette henvendelse til EACs bestyrelsesformand med ønske om dialog om EACs holdninger til overordnede etiske spørgsmål. Det fremgår af en pressemeddelelse mandag.
KP har tidligere henvendt sig til EAC for at få en uddybende redegørelse for koncernens involvering i produktion af ukrudtsbekæmpelsesmidler i Thailand.
- Efter at have gennemgået redegørelsen har KP vurderet at have fået tilstrækkelig viden om EACs involvering i produktion af ukrudtsbekæmpelsesmidler i Thailand. KP har imidlertid behov for supplerende oplysninger om EACs holdninger til overordnede etiske spørgsmål, skriver KP.
Når disse holdninger er blotlagt vil KP tage stilling til sin investering i EAC, fremgår det.
- Eva Elgaard Pedersen (+45) 33 96 96 57.
(c) Reuters Limited 1997.
