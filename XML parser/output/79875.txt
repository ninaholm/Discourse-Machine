STIGNING I ENTREPRISEREGULERINGS-OG VEJINDEKS - DS.

KØBENHAVN, 6 februar (Reuter) - Entreprisereguleringsindeksene for hhv, jord-og asfaltarbejder samt betonkonstruktioner er siden opgørelse i september 1996 steget med hhv. 1,8 pct., 2,5 pct., og 1,5 pct. Stigningerne skyldes hovedsageligt stigende priser på lastvognskørsel og sten/skærver samt grus/sand, oplyser Danmarks Statistik torsdag.
Indekset for jern/stålkonstruktioner er fra september til december 1996 faldet med 0,1 pct., hvilket skyldes et fald i engrosprisen på jern-og stålprofiler.
(c) Reuters Limited 1997.
