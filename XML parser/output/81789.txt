DLR venter lavere driftsresultat i 1997.

KØBENHAVN, 19 marts (Reuter) - Dansk Landbrugs Realkreditfond (DLR) forventer ikke at kunne nå det samme driftsresultat i 1997 som tilfældet var i 1996, fremgår det af fondens årsregnskabsmeddelelse onsdag.
- For 1997 har DLR budgetteret med et driftsoverskud før kursregulering, tab og hensættelser samt skat på et lidt lavere niveau end i 1996. I 1996 var driftsoverskuddet 338 mio. kr., skriver fondens ledelse.
Endvidere forventer DLR, at det vil være muligt at reducere afskrivninger og hensættelser på udlån, fordi landbrugets forbedrede situation i 1996 skønnes at betyde en acceptabel indtjening i branchen i 1997.
DLR hensatte i 1996 79 mio. kr. på udlån mod 136 mio. kr. i 1995.
(c) Reuters Limited 1997.
