OLIEPRIS SES FALDE TIL GODT 20 USD I LØBET AF 97.

OSLO, 6 december (Reuter) - Prisen for Brent futures ventes i løbet af de næste 12 måneder at falde til niveauet 20,50 dollar per tønde, fremgår det af et gennemsnitligt skøn fra ialt 11 analytikere.
Prognosen på 12 måneder sigt gælder således prisen for 1997-udgaven af december Brent futuren. Den future handles nu i 19,56 dollar per tønde.
På tre måneders sigt ventes en oliepris på 22,00 dollar per tønde for marts Brent, mens prisen i løbet af de næste seks måneder ventes ned på 21,20 dollar for juni Brent.
Fredag koster en marts Brent future 22,78 dollar, mens juni udgaven koster 21,15 dollar.
December future Brent 1996 handles i 24,23 dollar per tønde fredag eftermiddag. (/Reuter).
(c) Reuters Limited 1996.
