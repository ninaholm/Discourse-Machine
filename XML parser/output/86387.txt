Borgerlige får eklatant valgsejr - Greens-måling.

KØBENHAVN, 8 august (Reuter) - Et folketingsvalg i
morgen vil give de borgerlige en markant valgsejr og sikre
Venstre og de Konservative regeringsmagten - med eller
uden støtte fra den politiske joker, Centrum-Demokraterne
(CD), skriver Børsen på baggrund af en meningsmåling fra
Greens Analyseinstitut.
- Regeringen bliver hårdt straffet for sit hidtidige
fravær i EU-debatten. Til gengæld står SF til en lille
fremgang trods partiets splittelse til
Amsterdam-traktaten, skriver Børsen.
De to regeringspartier står hver til at miste to
mandater i forhold til den seneste meningsmåling fra før
sommerferien. Det bringer mandattallene ned på 50 for
Socialdemokratiet og otte for det Radikale Venstre.
Venstre og de Konservative får hhv. 53 og 25 mandater
ifølge meningsmålingen eller stort set uændret fra før
sommerferien.
Indsamlet dato S    RV   K    CD   SF  KRF  V    FRP  EL  DF
Greens 4-6/8   27,7 4,7  13,8 2,2  7,5 1,5  29,3 4,4  4,5 3,3
Greens 2-4/6   29,1 5,5  13,2 2,9  7,2 1,4  30,3 2,7  4,4 2,5
---------------------------------------------------------------
Valg 21/9 1994 34,6 4,6  15,0 2,8  7,3 1,9  23,3 6,4  3,1
-- Søren Linding Jakobsen (+45) 33 96 96 53.
(c) Reuters Limited 1997.
