Christiani &amp; Nielsen venter 97-res på 96-niveau.

KØBENHAVN, 1 april (Reuter) - Christiani &amp; Nielsen-koncernen venter et resultat i 1997 på niveau med 1996, skriver selskabet i sin årsregnskabsmeddelelse mandag ved midnat.
- Koncernen forventes også i 1997 at være afhængig af finansiel støtte fra moderselskabet, Christiani &amp; Nielsen (Thai) PCL, hedder det i årsregnskabsmeddelelsen.
Christiani &amp; Nielsen gik ud af 1996 med et resultat før skat på minus 3,9 mio. kr. mod et underskud på 81,5 mio. kr. i 1995. Tallene for 1996 var dog eksl. Christiani &amp; Nielsen Limited fra 1/7 1996.
Koncernledelsen betegner 1996-resultatet som &quot;i overensstemmelse med de resultatforventninger for året 1996, som tidligere har været meddelt&quot;.
Ledelsen har i løbet af 1996 besluttet at afvikle entreprenøraktiviteterne i Christiani &amp; Nielsen AG. Koncernen har i forbindelse hermed hensat til afviklingsomkostninger.
- Ledelsen vil give nærmere meddelelse om selskabets strategi for fremtidige aktiviteter i Europa på den ordinære generalforsmaling, skriver ledelsen i meddelelsen.
- Morten Bonde Pedersen (+45) 33 96 96 51.
(c) Reuters Limited 1997.
