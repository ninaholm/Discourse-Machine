Tele-forhandlinger fortsætter torsdag.

KØBENHAVN, 19 marts (Reuter) - Forhandlingerne om en ny telelov blev afbrudt onsdag formiddag, og et nyt møde er aftalt til torsdag kl. 10.30, oplyser Forskningsministeriet.
Forud for onsdagens møde ventede politikerne ellers at nå til enighed om en lovpakke, der sætter rammerne for bl.a. samtrafik-aftalerne, der bestemmer, hvor meget, fremmede tele-selskaber skal betale for at sende samtaler gennem Tele Danmarks telefon-net.
Ved forhandlingsbordet sidder forskningsminister Jytte Hilden og ordførerne fra de partier, regeringen har indgået tele-forlig med: Venstre, de konservative, CD og SF. Desuden sidder ordførere fra de to regeringspartier med ved bordet.
- Morten Bonde Pedersen (+45) 33 96 96 51.
(c) Reuters Limited 1997.
