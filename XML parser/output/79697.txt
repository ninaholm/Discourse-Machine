96-BANKREGNSKABER TANGERER REKORD FRA 85 - ØU.

KØBENHAVN, 3 februar (Reuter) - De danske banker og sparekasser ventes at fremvise resultater fra 1996, som er på linje med rekord-året 1985, konkluderer Økonomisk Ugebrev (ØU) efter at have studeret de første tilgængelige regnskaber.
- Den gang havde sektoren et nettoresultat på godt 12 mia. kr. efter kursgevinster på over 22 mia. kr. Hvis de første seks regnskaber er typiske for hele sektoren, vil nettoresultatet stige fra 10,8 mia. kr. i 1995 med knap en mia. kr. til 11,7 mia. kr. i 1996, skriver Økonomisk Ugebrev.
Stigningen kommer på trods af et fald i kursgevinsterne på 28 pct. til 4,6 mia. kr. og efter et fald i afskrivninger og hensættelser på kunder på 36-37 pct. ØU understreger, at de tre største bankers indtjening kan afvige fra det generelle billede.
- Men på det foreliggende grundlag er det alligevel sikkert, at 1996-regnskaberne bliver endnu flottere end 1995-regnskaberne. Det spændende er, om rekordåret for 1985 også bliver overgået, skriver ØU. (/olm).
(c) Reuters Limited 1997.
