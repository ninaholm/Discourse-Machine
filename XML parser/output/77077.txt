RÅOLIE FALDER PÅ IPE EFTER AMERIKANSKE LAGERTAL.

LONDON, 23 oktober (Reuter) - Priserne på råolie er onsdag på oliebørsen IPE i London faldet i de første handler. Ifølge oliehandlere er det de amerikanske lagertal fra American Petroleum Institute, der får priserne til at sætte sig.
Prisen på en tønde råolie med lastning i december er halvanden time efter åbningnen faldet 23 cent til 24,43 US-dollar, mens tøndeprisen på januar Brent ligger til et minus på 16 cent i 23,81 US-dollar.
De amerikanske lagre af råolie - i primære lagre - blev i sidste uge ifølge API tilført 5,66 mio. tønder til en samlet lagerbeholdning på 304,88 mio. tønder råolie. (/Reuter/eep).
(c) Reuters Limited 1996.
