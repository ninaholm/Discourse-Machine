POSITIVT AKTIEMARKED KAN FORTSÆTTE OP I MORGEN.

KØBENHAVN, 17 september (Reuter) - Den meget fine tendens på det danske aktiemarked tirsdag kan godt fortsætte op onsdag, vurderer en dealer.
- Vi har godt nok et volatilt marked i øjeblikket, men jeg forventer, at vi skal yderligere op igen i morgen. Der er mange, som er interesseret i danske aktier i øjeblikket, siger han.
KFX indekset sluttede tirsdag i sit højeste niveau nogensinde - 112,27. Det er et plus på 0,45 pct. efter at indekset midt på dagen lå til et lille fald. Danisco, SAS, Novo og A.P. Møller var med til at få KFX-rekorden i hus.
[MORE].
