DMG sænker skøn over dansk betalingsbalanceplus.

KØBENHAVN, 18 august (Reuter) - Investeringsbanken Deutsche Morgan Grenfell (DMG) sænker skønnet for overskuddet på den danske betalingsbalance i 1997. I bankens prognose dateret den 18. august lyder forventningen på et overskud på 9,0 mia. kr. I juli forventede DMG et overskud på 12,0 mia. kr.
- Det er sandsynligt med et underskud under 10 mia. kr. for hele året, da vi forventer, at den stærke vækst i importen fortsætter med at have en negativ indflydelse på overskuddet, hedder det. DMG venter fortsat et overskud i 1998 på 12,0 mia. kr.
Investeringsbanken, der er en del af Deutsche Bank, vurderer, at det er nødvendigt med en stram dansk finanspolitik i 1998, hvis det 10-årige dansk-tyske rentespænd skal blive mindre end de nuværende 60 basispoint.
- En neutral finanspolitik og udsigterne til stigende renter i Tyskland og Danmark vil begrænse yderligere dansk outperformance, skriver DMG.
Banken har også opjusteret skønnet for den danske BNP-vækst i 1998 fra 2,8 til 2,9 pct., ligesom der nu forventes en inflation i 1998 på 2,6 pct., hvor banken tidligere forventede en inflation på 2,5 pct.
- Stig Ørskov Pedersen (+45) 33 96 96 59.
(c) Reuters Limited 1997.
