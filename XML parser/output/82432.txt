Valutastilling steg 19,2 mia i mar-feb 96/97.

KØBENHAVN, 9 april (Reuter) - Danmarks internationale likviditet steg i perioden marts 1996 til februar 1997 med 19,2 mia. kr. Det fremgår onsdag af Nationalbankens valutastatistik over registrerede betalinger fra og til udlandet ultimo februar 1997.
I de første to måneder af 1997 er valutastillingen forbedret med 10,5 mia. kr. mod en forbedring på 12,9 mia. kr. i samme periode 1996.
Danmarks nettoindtægt fra løbende betalinger steg i perioden januar til februar 1997 til 6,3 mia. kr. fra 6,2 mia. kr. året før.
Den samlede nettoindtægt fra kapital-og løbende betalinger steg til 17,2 mia. kr. fra 13,3 mia. kr. i 1997.
Posten &quot;fejl og udeladelser&quot; dækkede en kapitaleksport på 6,7 mia. kr. mod en kapitaleksport på 0,4 mia. kr. sidste år. Denne post dækker de pengestrømme, der ikke er forklaret i pengeinstitutternes indberetninger til Nationalbanken. (/søp).
(c) Reuters Limited 1997.
