UDENLANDSK KØB TRÆKKER AKTIEMARKEDET I NY REKORD.

KØBENHAVN, 10 september (Reuter) - Det danske aktiemarked fortsatte tirsdag den seneste tids positive udvikling, godt hjulpet af pæn udenlandsk interesse.
- Der var godt gang i storbankerne, og det var primært de udenlandske investorer som købte op. Udlandet mener åbenbart stadigvæk, at aktierne er billige i forhold til andre banker, siger en handler.
KFX-indekset sluttede 1,20 point højere i 121,74, hvilket er ny lukkerekord for KFX-indekset.
Om aktiemarkedet skal op eller ned i morgen, afhænger primært af det amerikanske aktiemarked, vurderer dealeren.
