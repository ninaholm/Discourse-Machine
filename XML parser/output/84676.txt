Realkredit Danmark introducerer nyt Flex-lån 29/9.

KØBENHAVN, 12 juni (Reuter) - Realkredit Danmark introducerer mandag den 29. september et nyt Flex-lån, hvor terminsydelserne ligger fast og løbetiden varierer. Det fremgik på et pressemøde i Realkredit Danmark torsdag.
- Den nye variant adskiller sig fra de nuværende ved, at renteændringer påvirker lånets løbetid i stedet for at slå direkte igennem på ydelsen, skriver Realkredit i en pressemeddelelse.
Kun ved kraftige rentestigninger vil ydelsen blive sat i vejret. Det sker for at sikre, at lånet til enhver tid kan afvikles inden for den maksimalt tilladte løbetid på 30 år, oplyser realkreditinstituttet.
Det nye Flexlån er udviklet med de mere forsigtige boligejere for øje. Mens renteændringer på de første Flex-lån slår igennem på ydelsen, ligger de nye lån sig fast på en fast månedlig ydelse.
- Disse lån vil derfor typisk være attraktive for boligejere, der ønsker at betale et fast beløb hver termin og nødigt ser deres øjeblikkelig likviditet påvirkes af renteudviklingen, skriver Realkredit Danmark.
Realkredit Danmarks adm. direktør, Kjeld Jørgensen siger i meddelelsen, at det nye produkt er endnu et bevis på instituttets strategi om at lægge stor vægt på produktudvikling til gavn for kunderne.
Flere realkreditinstitutter har efter Realkredit Danmarks succes lanceret Flex-lån.
- Søren Linding Jakobsen (+45) 33 96 96 53.
(c) Reuters Limited 1997.
