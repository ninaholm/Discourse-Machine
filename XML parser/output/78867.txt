TELE DK VIL CENTRALISERE YDERLIGERE - WURTZEN.

KØBENHAVN, 9 januar (Reuter) - Tele Danmark vil fortsætte med at centralisere sin organisation. Det fremgår af et interview med koncernens adm. direktør, Hans Würtzen, i Tele Danmarks personaleblad Aspekt.
- Vi har brug for at se i øjnene, at det, vi gør på markedet, vil i stigende grad være bestemt centralt fra, dels fordi vi har at gøre med landsdækkende konkurrenter, og dels fordi de tjenester, vi udbyder, og de priser, vi fastsætter, nødvendigvis må være bestemt centralt, siger Hans Würtzen
Han nævner også, at Tele Danmark for nogle måneder siden bestemte sig for at omdanne sine butikker til en landsdækkende kæde af hensyn til indtjeningen. (/mbp).
(c) Reuters Limited 1997.
