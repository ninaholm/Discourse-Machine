Aktiemarked lukker højere, afventer FOMC-møde.

KØBENHAVN, 30 juni (Reuter) - Det danske aktiemarked lukkede mandag højere under behersket omsætning. Danisco og Carlsberg var påny i fokus og bidrog til mandagens løft i KFX-indekset på 0,89 point til 171,71.
Mødet i den amerikanske forbundsbank, der holdes tirsdag og onsdag, kan give højere amerikanske renter, hvilket på kort sigt forventes at give et afventende marked, vurderer en aktiehandler.
- Markedet vil fortsat være afventende, da der spekuleres i udfaldet af FOMC-mødet, siger samme handler, der forventer et tyndt, sidelæns kravlende marked tirsdag.
(c) Reuters Limited 1997.
