{\rtf1\ansi\deff0
DEN DANSKE BANK SER MERE POSITIVT PÅ EAC.\line 
\line 
KØBENHAVN, 2 september (Reuter) - Den Danske Bank har efter sidste ugens regnskab fra EAC opjusteret sin anbefaling fra underperform til Match minus.\line 
Match minus betyder, at aktiens kurs i forhold til markedet vil klare sig mellem nul og minus fem pct. dårligere inden for de næste 12 måneder.\line 
- Aktien handler nu med en discount på omkring 15 pct. til det danske marked målt på 1997-indtjeningen. I lyset af den aktuelle situation vurderer vi, at aktien er fair prisfastsat og ændrer anbefaling fra Underperform til Match minus, skriver DDB-analytikerne.\line 
Ifølge analytikerne indholdt regnskabet et mix af gode nyheder blandet op med enkelte dårlige nyheder.\line 
På trods af en stigning i omsætningen er indtjeningen ikke fulgt med, konkluderer analytikerne.\line 
- Det kan dog vække en vis bekymring, at den nettorentebærende gæld er vokset med næsten en mia. kr., siden årsskiftet, skriver banken endvidere.\line 
I halvårsregnskabet skriver EAC, at der er investeret 449 mio. kr. i anlægsaktiver, og at den øvrige stigning i gælden kan henføres til kapitalbinding i driftskapital, som følge af det noget højere aktivitetniveau.\line 
- I de kommende år er det vigtigt at fokusere på denne post, da de meget beskedne marginaler i de fleste forretningsområder ikke åbner mulighed for nogen nævneværdig pengebinding, uden at det går hårdt ud over indtjeningen, hedder det videre i kommentaren.\line 
På baggrund af halvårsregnskabet har analytikerne marginalt opjusteret deres forventningerne til resultatet i 1996, mens resultatet for 1997 er nedjusteret.\line 
For hele 1996 ligger forventningerne nu på et overskud på 350 mio. kr. før skat, mens det i 1997 ligger på 471 mio. kr.\line 
EAC kom ud af 1995 med et resultat før skat på 512 mio. kr. (jnu).\line 
(c) Reuters Limited 1996.\line 
}