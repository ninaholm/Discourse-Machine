LFF FREMRYKKER EN EVENTUEL KONFLIKT MED SAS - LFF.

KØBENHAVN, 13 februar (Reuter) - SAS luftfartsfunktionærer (LFF) i København truer nu med at lamme flyselskabet fra begyndelsen af marts, hvis ikke overenskomst-forhandlingerne med LFF genoptages inden den 20. februar. Det fremgår af en pressemeddelelse fra LFF torsdag.
- SAS har forhandlet på skrømt i to måneder, og det er stærkt utilfredsstillende for medarbejderne. Selskabets aktionærer burde være chokerede. Men hvis dette ender med strejke, vil det helt være klart, at SAS selv har ansvaret, siger formanden for LFF, Nicolas Fischer.
LFF har således skærpet tonen over for SAS, da fristen for en eventuel konflikt tidligere var sat til at træde i kraft den 24. marts.
LFF mener, at SAS styrer mod et påtvunget forlig i forligsinstitutionen, hvor luftfartsselskabet vil bliver bunket sammen med en masse andre virksomheder.
- Jørn Nurkka (+45) 33 96 96 55.
(c) Reuters Limited 1997.
