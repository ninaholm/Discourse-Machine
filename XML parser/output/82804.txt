Danmark betalte 5,1 mia i rente, udbytte mv i mar.

KØBENHAVN, 18 april (Reuter) - Betalingsbalancens løbende poster eksklusive vare-og tjenestebalancen samt søtransport viste i marts 1997 et minus på netto 5,1 mia. kr. mod minus 5,2 mia. kr. i marts 1996, oplyser Nationalbanken i Finansiel Månedsstatistik for marts.
Renteposten viser et minus på 3,0 mia. kr., mens der er en nettoudgift fra udbytter på 0,6 mia. kr.
Bidraget til EU blev i marts på netto nul kr., mens posten rejser viser et underskud på 0,5 mia. kr. De ensidige overførsler på betalingsbalancens løbende poster viste i marts et samlet minus på 0,5 mia. kr.
Betalingsbalancens løbende poster eksklusive handel med varer og tjenester samt søtransport har i årsperioden april 1996-marts 1997 vist et underskud på 43,4 mia. kr. ifølge Nationalbankens opgørelse mod minus 39,4 mia. kr. i den foregående årsperiode.
- Søren Linding Jakobsen (+45) 33 96 96 53.
(c) Reuters Limited 1997.
