K VIL SIGE NEJ TIL FL97-FORLIG - RB (RPT).

KØBENHAVN, 1 november (Reuter) - Ifølge Ritzaus Bureau (RB) er der udsigt til, at finanslovsforhandlingerne mellem de konservative og regeringen vil bryde sammen.
Det siger flere uafhængige kilder til Ritzau umiddelbart før det afgørende møde i Finansministeriet kl. 14.
- De konservative forhandlere - med partileder Hans Engell i spidsen - vil på mødet afvise regeringens seneste tilbud med henvisning til helheden i udspillet - og ikke så meget enkeltdelene, skriver nyhedsbureauet.
Ifølge Ritzaus oplysninger vil det ikke få regeringen til at fremkomme med et nyt tilbud.
På det konservative gruppemøde fredag formiddag var der entydig opbakning til en afvisning af regeringens forligstilbud.
(c) Reuters Limited 1996.
