TILLIDSFOLK FRA SAS HOLDER MØDE OM ALLIANCE - RB.

KØBENHAVN, 14 februar (Reuter) - Tillidsrepræsentanter for samtlige SAS-ansatte i Københavns Lufthavn holdt fredag morgen møde om de seneste dages forlydender om, at SAS arbejder intenst på at indgå i en verdensomspændende flyalliance, skriver Ritzaus Bureau.
Allerede forud for mødet stod det klart, at de SAS-ansatte agter at rette henvendelse til SAS-ledelsen i Stockholm med krav om at blive informeret direkte om alliance-forhandlingerne.
- Det er klart, at sådanne strategiske forhandlinger ikke kan foregå åbent, men vi kræver at blive informeret direkte, og ikke via pressen, siger Nicolas Fischer, formand for LFF, de 1700 danske lufthavnsfunktionærers faglige organisation, til Ritzau.
(c) Reuters Limited 1997.
