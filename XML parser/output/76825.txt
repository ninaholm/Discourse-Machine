VALUTA - US-TAL PÅVIRKER IKKE USD, GBP OP.

KØBENHAVN, 11 oktober (Reuter) - Blandede signaler fra
de amerikanske nøgletal efterlod dollaren uændret over for
D-marken. Før offentliggørelsen kostede en D-mark $1,5290,
hvilket også er kursen efter tallene blev kendt
kl. 14.30.
Det amerikanske september PPI-tal var en smule lavere
end forventet med en månedlig stigning på 0,2 pct., mens
detailsalget overraskede med en stigning på 0,7 pct. mod
ventet 0,2 pct. Detailsalget for august blev dog samtidig
nedjusteret fra en stigning på 0,2 pct. til et fald på 0,2
pct.
Det engelske pund fortsætter den stærke tendens over
for D-marken, og nåede tidligere i dag op i 2,4110 mod
D-marken, hvilket er pundets stærkeste niveau i 20
måneder. Kursen fredag eftermiddag er 2,4090 GBP/DEM.
- Pundet er på vej op, støttet af udviklingen i de
fundamentale faktorer, såsom betalingsbalance-underskuddet
samt rentespændet til Tyskland, siger Brian Martin fra
BZW.
Han ser en kurs på 2,42 GBP/DEM indenfor tre måneder
som sandsynlig, mens Stuart Frost fra NatWest ser 2,44
over for D-marken som målet i 1997.
Det konservative regeringsparti har netop overstået
sin årlige kongres, hvor premierminister Major opfordrede
partifløjene til at stå sammen for at vinde valget. Talen
blev opfattet som positivt for partiets mulighed for at
beholde regeringsmagten af en række markedsdeltagere, og
medvirkede til at understøtte pundet.
Som sidste positive faktor for pundet nævnes dets
potentiale rolle som &quot;safe heaven&quot;. En fælles europæisk
valuta ventes ikke at inkludere pundet, hvorfor den
engelske valuta vil kunne bruges til at sikre investorerne
mod volatilitet i de øvrige valutaer i perioden op til
ØMU&apos;ens påbegyndelse.
DEM/DKK  USD/DKK FRF/DKK USD/JPY USD/DEM
Fredag    15.20  3,8330   5,8600  1,1320  111,50  1,5290
Fredag    11.12  3,8325   5,8645  1,1330  111,35  1,5300
(/clm).
(c) Reuters Limited 1996.
