Oticon køber USA-virksomhed, påvirker ej 97-res.

KØBENHAVN, 18 jmuni (Reuter) - William Demant Holding, tidligere Oticon, har underskrevet en aftale om at erhverve amerikanske Phonic Ear Holdings, Inc. Købet forventes afsluttet senest den 30. juni 1997. Det oplyser William Demant Holding i en meddelelse til Fondsbørsen onsdag.
- Købsprisen (inkl. transaktionsomkostninger) beløber sig til i alt ca. 35 mio. USD. Goodwill i forbindelse med akkvisitionen forventes at udgøre omkring 26 mio. USD, skriver William Demant Holding.
Det oplyses, at goodwill&apos;en straksafskrives direkte over egenkapitalen.
Købet forventes ikke at påvirke William Demant Holdings nettoresultat for 1997 i nævneværdig grad, fremgår det.
- Da størstedelen af såvel omsætning som indtjening i Phonic Ear gruppen ligger i perioden januar til juni forventes købet af Phonic Ear Holdings, Inc. ikke at have nogen væsentlig indflydelse på William Demant Holdings nettoresultat for indeværende år, idet det forventede driftsresultat i Phonic Ear vil modsvare den forventede nedgang i de finansielle poster, hedder det i meddelelsen.
(c) Reuters Limited 1997.
