Forbrugerpriser i toppen af forventninger, økonom.

KØBENHAVN, 21 februar (Reuter) - De danske forbrugerpriser for januar ligger med en stigningningstakt på 2,7 pct. på årsbasis i overkanten af det forventede, siger økonom John Madsen fra Nykredit Bank i en foreløbig kommentar til tallene. Der var ventet en stigning på 2,5 pct. mod 2,3 pct. i december.
- Den høje stigningstakt skyldes, at udsalgseffekten i januar ikke slog lige så hårdt igennem som sidste år. Samtidig er der registreret en uventet stigning i boligpriserne, siger John Madsen til Reuters Finans.
(c) Reuters Limited 1997.
