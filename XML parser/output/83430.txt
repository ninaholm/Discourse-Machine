Øget konkurrence og påske ramte SAS i 1 kvt.

KØBENHAVN, 6 maj (Reuter) - En tidlig påske og skærpet konkurrence på flere af SAS&apos; hovedlinier ramte flyselskabet hårdt i de første tre måneder af 1997. Det viser det udsendte regnskab tirsdag.
- Konkurrencepresset er tiltaget betydeligt, og der er sket en markant kapacitetsopbygning af trafik til og fra Skandinavien hos flere af de europæiske aktører, skriver SAS.
SAS kom ud af første kvartal med et underskud før skat på 269 mio. kr. mod et overskud sidste år på 311 mio. SEK.
Den øgede konkurrence har givet en markant forringelse af de trafikmæssige nøgletal, der hurtigt har smittet negativt af på indtjeningen.
SAS øgede udbuddet af sæder i perioden med tre pct., men det blev ikke fulgt op af øget trafik. Det betød et fald i enhedsindtægten på tre pct. og et fald i belægningen på 1,3 pct.point 58,3 pct.
De forringede nøgletal er ikke modvejet af faldende omkostninger - tværtimod. De totale driftsomkostninger i flyvirksomheden steg 7,1 pct. på årsbasis.
Påskens placering i marts betød, at marts havde seks hverdage færre end sidste år. Det trak trafikvolumen ned, herunder specielt forretningsrejse.
- Resultatmæssigt vurderes effekten af påsken i marts at udgøre ca. 150 mio. SEK., påpeger SAS.
(c) Reuters Limited 1997.
