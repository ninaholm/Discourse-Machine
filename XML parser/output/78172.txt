DANSKERNES OPSPARING I UNIT-LINKED STIGER - TRYG-B.

KØBENHAVN, 10 december (Reuter) - Danmarks største forsikringskoncern, Tryg-Baltica, oplever en stigende interesse for såkaldte Unit-Linked produkter, oplyser selskabet tirsdag.
- Indbetalingerne i 1996 i Tryg-Baltica Invest forventes at blive på ca. 350 mio. kr, hvilket er 70 pct. over indbetalingerne i 1995, skriver selskabet i en pressemeddelelse.
Tryg-Baltica Invest er Tryg-Balticas selskab for Unit-Linked.
Unit-Linked er en pensionsopsparing, hvor opsparingen placeres i investeringspuljer. Systemet er langt mere udbredt i lande som Sverige, Storbritannien og USA.
I Danmark er der kun får udbydere af Unit-Linked produkter. Den samlede opsparing på området ventes at nærme sig halvanden mia. kr. ved udgangen af 1996, og Tryg-Baltica Invest ventes alene at stå for ca. en mia. kr. (/olm).
(c) Reuters Limited 1996.
