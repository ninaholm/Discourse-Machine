Søndagsavisen overvejer nyt aktiesalg - R Bunck.

KØBENHAVN, 29 maj (Reuter) - Ejeren og direktøren af Søndagsavisen, Richard Bunck, overvejer i løbet af de næste par år, at nedbringe sin aktiepost i Søndagsavisen til 50 pct. Det siger han torsdag til Reuters Finans. Han nedbragte onsdag sin ejerandel til 56,6 pct. fra 68,6 pct.
- Jeg vil ikke udelukke, at jeg over de næste par år sælger ned til grænsen på 50 pct. Jeg kan heller ikke udelukke, at jeg kommer under 50 pct., men det er nok en speciel grænse som kræver nærmere overvejelse, siger Richar Bunck.
Han oplyser, at det netop overståede aktiesalg har været planlagt siden børsintroduktionen.
- Min ejerandel på næsten 70 pct. var lidt vel stor i et børsnoteret selskab, siger han.
Richard Bunck oplyser samtidig, at pengene fra aktiesalget ikke skal bruges til ekspansion, men han bekræfter, at Søndagsavisen har haft forhandlinger i Norge og stadig er meget interesseret i England, som han vurderer passer meget godt til Søndagsavisens koncept.
- Carl Johan Corneliussen (+45) 33 96 96 57.
(c) Reuters Limited 1997.
