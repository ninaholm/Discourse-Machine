Aktiemarked i ventepostion til USA-åbning - Aros.

KØBENHAVN, 18 august (Reuter) - Det danske aktiemarked slap nådigt mandag formiddag. Et fald på 3,1 pct. i det amerikanske Dow Jones indeks fredag tændte ellers advarselslamperne blandt danske aktiehandlere mandag morgen, men kl. 11.15 var faldet i KFX-indekset begrænset til 0,7 pct. Og selvom markedet kan falde yderligere, venter chefstrateg Carl Jensen fra Aros, at faldet på det danske marked bliver relativt mindre end faldet i USA.
- Selvfølgelig er det et nervøst marked, og det vil sandsynligvis fortsætte sådan, indtil det amerikanske aktiemarked åbner, siger Carl Jensen til Reuters Finans.
(c) Reuters Limited 1997.
