Den Fri Bank er bedst til penge - BN.

KØBENHAVN, 21 februar (Reuter) - Den Fri Bank, der ejes af Forstædernes Bank, kåres som den bedste bank i den årlige pengeguide i Børsens Nyhedsmagasin (BN).
- Den lille relativt ukendte Den Fri Bank slår alt og alle - selv sidste års topscorer Den Direkte Bank og Telefonbanken må give op, skriver Børsens Nyhedsmagasin.
En kunde, der vælger at optage boliglån på 200.000 kr., et forbrugslån på 100.000 kr og et billån på 180.000 kr i Den Fri Bank frem for BG Bank eller Unibank sparer 73.000 i gebyrer og renter i lånenes løbetid, fremgår det af artiklen.
Den Direkte Bank ejes af Den Danske Bank, mens Telefonbanken ejes af Sparekassen Nordjylland.
Den Fri Bank har haft en stor kundetilgang de senere år, og fremtiden tegner absolut til fordel for banker af den type, mener Børsens Nyhedsmagasin.
- Folk er blevet mere prisbevidste og har fået større indsigt i økonomiske forhold, skriver Børsens Nyhedsmagasin.
- Ole Mikkelsen (+45) 33 96 96 54.
(c) Reuters Limited 1997.
