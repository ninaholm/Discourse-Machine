AKTIER KAN STIGE TIL REKORD IGEN FREDAG.

KØBENHAVN, 13 februar (Reuter) - Trods en stigning I KFX-indekset på 1,62 point til 154,48 torsdag, vurderer en dealer, at indekset har potentiale til at stige yderligere fredag.
- Sådan som dollaren stiger nu, og som obligationerne ligger, tror jeg godt, KFX-indekset kan stige med en halv procent igen i morgen, hvis Dow Jones stiger igen i aften. Men det bliver nok ikke den store stigning. Vi har set tidligere på ugen, at der godt kan være nogen i markedet, som gerne vil tage lidt gevinster hjem, siger dealeren.
(c) Reuters Limited 1997.
