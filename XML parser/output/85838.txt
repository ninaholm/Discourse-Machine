Malaysisk Danyard-køber afslutter nyt køb - PSCI.

KØBENHAVN, 18 juli (Reuter) - Malaysiske Penang Shipbuilding Construction Industries har afsluttet købet af en ejendom i den nordlige del af Penang-staten, meddeler selskabet. Ejendommen købes for 9,7 mio. malaysiske ringgit (ca. 25 mio. kr.).
Efter udsendelsen af meddelelsen blev handlen med PSCI-aktien genoptaget på børsen i Kuala Lumpur. Aktien har været suspenderet fra handel siden den 3. juli på grund af købet.
PSCI har indgået aftale om at overtage knap halvdelen af J. Lauritzen Holdings Danyard-værft. Den aftalte pris er 100 mio. USD.
Den malaysiske ringgit nåede i dag fredag det svageste niveau over for den amerikanske dollar i tre år og ventes ifølge malaysiske handlere at blive svækket yderligere.
- Stig Ørskov Pedersen (+45) 33 96 96 59.
(c) Reuters Limited 1997.
