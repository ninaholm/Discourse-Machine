APM tilfreds med 1996-resultat - Søderberg.

KØBENHAVN, 10 april (Reuter) - A. P. Møller gruppens leder, skibsreder Jess Søderberg, er tilfreds med gruppens resultat for 1996, der blev offentliggjort torsdag.
- Vi er glade for det resultat, der er nået i 1996. Det skal jeg ikke lægge skjul på. Det har ikke været let, men der har været ydet en fantastisk indsats, siger Jess Søderberg til Reuters Finans.
Alene for de to rederier, D/S 1912 og D/S Svendborg, og de to interessentskaber, Tank-og Ruteskibe samt Olie og Gas, blev det til et nettooverskud på 2.223 mio. kr.
(c) Reuters Limited 1997.
