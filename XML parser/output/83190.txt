Regering ser offentlig gæld på 40 pct af BNP 2005.

KØBENHAVN, 30 april (Reuter) - Regeringen forventer, at den offentlige gæld i år 2005 vil udgøre 40 pct. af BNP. Det fremgik på et pressemøde på Christiansborg onsdag.
Dermed fastholder regeringen målsætningen om den offentlige gæld fra den seneste Finansredegørelse, der blev fremlagt i december 1996.
Det fremgik endvidere på pressemødet med regeringens ledende ministre, at regeringen frem til år 2005 vil øge beskæftigelsen med 240.000. I år 2005 forventer regeringen en ledighed på 5,0 pct.
I Finansredegørelsen fra december skønnede regeringen en ledighedsprocent i år 2005 på 5,6 pct.
(c) Reuters Limited 1997.
