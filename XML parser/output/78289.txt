SAS INDFØRER BILLETLØS INDENRIGSFLYVNING.

KØBENHAVN, 13 december (Reuter) - Fra den 22. januar bliver det muligt at rejse på enten årskort eller klippekort på SAS&apos; danske indenrigsruter mellem Aalborg, Århus, Karup og København, oplyser SAS fredag.
- Dermed tager SAS hul på den elektroniske tidsalder, når det gælder salg og distribution af flyrejser. Prisen for årskort med et ubegrænset antal rejser bliver 50.000 kr., mens et kort med et halvt års gyldighed kommer til at koste 30.000 kr., skriver SAS i pressemeddelelsen.
For rejsende der ikke har et helt så stort rejsebehov, som de kunder, der vælger års-eller halvårskort, indfører SAS et klippekortsystem, der betyder besparelser på mellem seks og 15 pct. for hver rejse.
- Vi har tidligere testet systemet på svensk indenrigsflyvning, og der har været en stor succes, og vi venter noget lignende her, siger Leif Rasmussen, der er marketing-og salgsdirektør. (/olm).
(c) Reuters Limited 1996.
