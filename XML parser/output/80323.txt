PHØNIX-FMD TROR PÅ NYT HØJERE BUD INDEN FREDAG.

KØBENHAVN, 18 februar (Reuter) - Bestyrelsesformand i Phønix Contractors Henry Petersen forventer, at der kommer et højere købstilbud på asfaltvirksomheden inden aktionærmødet på fredag. Det siger han til Reuters Finans tirsdag morgen.
- Jeg forventer, at i hvert fald een, at Superfos vil byde igen. Og hvis de byder, har det ingen mening, med mindre de byder højere. Hvis de byder, og der ikke kommer andet, så bliver det sandsynligvis Superfos, siger Henry Pedersen.
Superfos holder bestyrelsesmøde i aften tirsdag med Phønix på dagsordenen.
Norske Rieber &amp; Søn er imidlertid den af de tre bejlere, der har førertrøjen på med sit andet bud på godt 800 mio. kr. Den sidste tilbudsgiver er fynske Marius Pedersen.
Henry Petersen anser det for udelukket, at der i sidste øjeblik vil være nye spillere, der blander sig i kampen om den jyske virksomhed, der sidste år omsatte for ca. 1,5 mia. kr.
(c) Reuters Limited 1997.
