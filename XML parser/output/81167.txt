Topdanmark-nej til finans-fusion - BN.

KØBENHAVN, 7 marts (Reuter) - Topdanmark er ikke med på holdet, hvis BG Bank og Nykredit bliver enige om en fusion. Det siger Topdanmarks adm. direktør, Michael Pram Rasmussen, ifølge Børsens Nyhedsmagasin (BN).
- Jeg må sige det meget direkte: Jeg kan ikke præsentere Topdanmarks aktionærer, bestyrelse og repræsentantskab for tre gode argumenter, der kan begrunde vores deltagelse i en sådan fusion, siger han ifølge BN.
BG Bank og Nykredit er til gengæld enige om omfanget af et fremtidigt samarbejde, skriver BN.
- Morten Bonde Pedersen (+45) 33 96 96 51.
(c) Reuters Limited 1997.
