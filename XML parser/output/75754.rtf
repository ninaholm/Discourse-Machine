{\rtf1\ansi\deff0
ANALYTIKERE VENTER STIGENDE RESULTAT I UNI (RPT).\line 
\line 
KØBENHAVN, 20 august (Reuter) - Unibank ventes at være kommet igennem første halvår 1996 med et resultat, der lidt bedre end resultatet i den tilsvarende periode sidste år, viser et estimat, som Reuters Finans har indsamlet tal til fra syv danske og udenlandske analytikere.\line 
Et gennemsnit af analytikernes gæt på bankens ordinære resultat lyder på 1.172 mio. kr., og hvis det holder stik, vil det være godt to pct. bedre end resultat i den tilsvarende periode sidste år. Her blev det til et ordinært resultat på 1.145 mio. kr.\line 
Den mest optimistiske venter et ordinært resultat før skat og ekstraordinære poster på 1.450 mio. kr., mens den mest pessimistiske kun venter et resultat på 800 mio. kr. fra landets næststørste pengeinstitut, der offentliggør sit halvårsregnskab tirsdag eftermiddag.\line 
Unibank skrev i sit seneste årsregnskab, at koncernen ville fortsætte med at øge effektiviteten, så omkostningerne ville falde i de kommende år, men analytikerne venter ikke, at det slår markant igennem i årets første seks måneder.\line 
Gennemsnittet af analytikernes forventninger til omkostningerne viser et lille fald på små to pct., så de samlede omkostninger, der er summen af udgifter til personale, afskrivninger og andre driftsudgifter, vil løbe op i 3.066 mio. kr. mod 3.128 mio. kr. i den tilsvarende periode sidste år.\line 
- Man kan ikke forlange mirakler med 20 procents omkostningsfald i et enkelt år. Men hvis man kan barbere en-to pct. af hele tiden samtidig med at aktiviteten øges hele tiden, så må man være tilfreds som analytiker og investor, siger en analytiker, der ønsker at være anonym.\line 
Han peger på posten med netto rente-og gebyrindtægter som en af de mest interessante i regnskabet. Hvis det viser sig, at den er højere end forventet, kan det påvirke aktiekursen positivt, mens det modsat kan trække ned i kursen.\line 
I gennemsnit venter analytikerne en marginal stigning i den post til 4.392 mio. kr. i første halvår.\line 
Der ventes også kun et lille udsving i posten med kursreguleringer. Analytikerne forudser her i gennemsnit, at den post løber op i 337 mio. kr. mod 347 mio. kr. i første halvår 1995.\line 
Estimatet viser til gengæld, at der er forventning om et fald i udgifterne til tab og hensættelser på debitorer. Gennemsnittet lyder på 543 mio. kr., og det vil være syv pct. lavere end i den tilsvarende periode sidste år, hvis det holder stik.\line 
Ledelsen i Unibank har selv forudsagt et mindre fald på tab og hensættelser i 1996.\line 
Her følger i tabelform aktieanalytikernes prognos for Unibanks halvårsregnskab, der offentliggøres tirsdag:.\line 
[MORE].\line 
}