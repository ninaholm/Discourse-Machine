Valuta - USD genvinder terræn i tyndt marked.

KØBENHAVN, 2 januar (Reuter) - Den amerikanske dollar
prøver torsdag formiddag i den europæiske handel at
genvinde det tabte terræn fra nytårsaftensdags voldsomme
svækkelse. I eftermiddag torsdag offentliggøres nye
nøgletal for udviklingen i den amerikanske økonomi,
hvilket lægger imidlertid en dæmper på aktiviteteten og
evnen til at nå tidligere højder.
Svækkelsen af US-dollar var et resultat af et kraftigt
tilbagesalg af både amerikanske obligationer og aktier,
der reagerede meget negativt på en større end ventet
stigning i hussalget og et hop i forbrugeroptimismen.
US-dollaren nåede en bund på 1,5358 D-mark, inden
stemningen vendte.
- Dollaren prøver at komme tilbage, hvor den var.
Markedet venter på tal fra USA, og hvis de er stærke, vil
det være bullish, siger en valutahandler.
Investeringsbanken Chase vurderer i sin daglige
markedsrapport, at et NAPM-indeks over 53,5 vil være
negativt for de amerikanske værdipapirer.
I Europa er den tyske mark en anelse svækket i lyset
af flere støtteudtalelser til ØMU-projektet henover
nytåret.
DEM/DKK  USD/DKK FRF/DKK USD/JPY USD/DEM
Torsdag   11.20  3,8249   5,9185  1,1344  116,08  1,5470
Mandag    15.25  3,8250   5,9565  1,1340  115,90  1,5575.
(c) Reuters Limited 1997.
