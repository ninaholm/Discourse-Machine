FØRST VALG I 1998 OG NYRUP VINDER ANTAGELIGT - MM.

KØBENHAVN, 10 februar (Reuter) - Et folketingsvalg kommer antageligt først næste år, og sandsynligheden taler for, at Poul Nyrup Rasmussen genvinder regeringsmagten. Hans overlevelseschancher er generelt blevet undervurderet, vurderer Mandag Morgen (MM)
- Skulle Nyrup tabe valgkampen, primært som følge af en fortsat højredrejning i befolkningen og imageproblemer, hedder alternativet ikke nødvendigvis Uffe Elleman-Jensen, men snarere Hans Engell, skriver MM.
Det viser en analyse af den aktuelle politiske situation, som MM har gennemført på baggrund af samtaler med centrale kilder i og udenfor regeringspartierne.
Nyrup-regeringens muligheder er undertippet i offentligheden, vurderer MM. Regeringens strateger har forberedt en langvarig valgkamp uden egentlig lovudspil, men baseret på kampagner, der skal styrke regeringens image og udnytte kommunevalg og Europa-debat til at bremse den borgerlige offensiv.
- En konsekvens af disse perspektiver er endvidere, at Hans Engell har en reel chance for at blive det mest sandsynlige alternativ til Nyrup, hedder det videre.
- Jørn Nurkka (+45) 33 96 96 55.
(c) Reuters Limited 1997.
