OK97 påvirker ikke kommunale budgetter - KL.

KØBENHAVN, 12 marts (Reuter) - Den netop indgåede overenskomst for de ca. 620.000 ansatte i amterne og kommunerne får ingen konsekvenser for de kommunale budgetter, skriver Kommunernes Landsforenings blad, Danske Kommuner.
- Lønstigningerne i den netop indgåede toårige overenskomst...giver ikke anledning til at revidere de kommunale budgetter for 1997, skriver bladet.
Med en samlet lønstigning på 4,25 pct. over to år, svarer de kommunale lønstigninger til den aftale, de 220.000 statsansatte netop har indgået med staten.
Både de kommunalt ansatte og de statsansatte har indbygget en løfteordning i deres overenskomst. På den måde bliver lønnen automatisk reguleret efter de private satser den 1. april 1998, skriver Danske Kommuner.
- Morten Bonde Pedersen (+45) 33 96 96 51.
(c) Reuters Limited 1997.
