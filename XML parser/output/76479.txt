LO HAR ANDET END LØN PÅ OK97-DAGSORDEN - BLAD.

KØBENHAVN, 24 september (Reuter) - LO lægger op til, at overenskomst-forhandlingerne i 1997 (OK97) skal dreje sig om meget andet end kun højere løn, fremgår det af LO-bladet tirsdag.
- LO har valgt at åbne diskussionen med at fokusere på uddannelse, gradvis tilbagetrækning og barselsløn. Alle temaer - vel nok især de to første - vil bidrage til at forbedre arbejdsmarkedets måde at fungere, siger LO&apos;s formand, Finn Thorgrimson, til LO-bladet.
Men arbejdsgiverne skal dog ikke nære for store forhåbninger til, at LO har glemt lønnen.
- Ifølge LO er det indlysende, at alle forbund vil stille krav om højere løn og mere i pension. Denne opgave har overenskomstparterne varetaget hver for sig, og udviklingen varierer da også mellem de forskellige områder. Sådan skal det ifølge LO-formanden være fremover, skriver LO-bladet.
Derimod tror Thorgrimson ikke, at et krav om en uges ekstra ferie vil være egnet som et gennemgående krav de de forestående forhandlinger.
LO afholder kongres sidst i oktober, hvor debatten om overenskomster vil fortsætte. (/eep).
(c) Reuters Limited 1996.
