CHEMINOVA ØGER EJERANDEL AF HARDI INT TIL 75 PCT.

KØBENHAVN, 12 februar (Reuter) - Cheminova har besluttet at udnytte en option, der giver mulighed for at øge ejerandelen i Hardi International, oplyser Cheminova onsdag.
Cheminova køber således yderligere 45 pct. og bringer dermed sin ejerandel op på 75 pct.
Prisen for de yderligere 45 pct. oplyses ikke, men det forklares, at den er &quot;væsentligt højere&quot; end ved købet af de knap 30 pct. i 1995, der kostede ca. 50 mio. kr.
Hardis hovedaktionær har nu to måneder til at overveje, om de sidste 25 pct. af aktierne skal kræves indløst til de samme betingelser.
(c) Reuters Limited 1997.
