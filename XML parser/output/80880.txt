Kronekurs viser tiltro til fastkurspolitik-Natbank.

KØBENHAVN, 28 februar (Reuter) - Styrkelsen af den danske krone viser en tiltro til fastkurspolitikken, vurderer Nationalbanken i kvartalsoversigt for februar 97.
- Den danske krone blev løbende styrket over for D-mark fra begyndelsen af november 1996 fra et niveau omkring 3,84 kr. per D-mark og har siden begyndelsen af januar ligget nær centralkursen på 381,443 kr. per 100 D-mark, en kurs der den 12. januar 1997 har været uændret i 10 år. Markedskursens tilbagevenden til et niveau tæt på centralkursen må tages som udtryk for tiltro til fastkurspolitikken, skriver Nationalbanken.
(c) Reuters Limited 1997.
