{\rtf1\ansi\deff0
NKT OVERVEJER LUKNING AF TROMLEFABRIK PGA AFGIFT.\line 
\line 
KØBENHAVN, 10 september (Reuter) - NKT truer med at lukke sin tromlefabrik i Stenlille, der beskæftiger 25 medarbejdere, og i stedet købe trætromlerne i Østeuropa, hvis en ny bekendtgørelse om afgift på biomasseaffald træder i kraft.\line 
Det fremgår at et høringssvar fra NKT til Folketingets Miljø-og Planlægningsudvalg. Ifølge NKT vil bekendtgørelsen tvinge selskabet til at bruge så mange penge på at komme af med udslidte kabeltromler, at det i sidste ende kan blive for dyrt selv at fremstille dem.\line 
NKT vurderer, at hvis bekendtgørelsen træder i kraft vil det koste selskabet mindst 600.000 kr. om året, og det kan blive dråben, der får koncernen til at lukke tromlefabrikken.\line 
- Sådanne ekstraomkostninger af størrelsesordnen 25.000 kr. per medarbejder per år kan være den sidste afgørende faktor, der afgør, om NKT fortsat finder det økonomisk forsvarligt at støtte lokalsamfundet ved at opretholde egen produktion af trætromler, når disse alternativt kan importeres billigt fra Østeuropa, hedder det i høringssvaret.\line 
Bekendtgørelsen berører NKTs udslidte kabeltromler, der i dag sendes til fabrikken S.H. Genbrug, der bruger trætromlerne til briketter. Men hvis der indføres en afgift på de gamle tromler, kan S.H Genbrug ikke sælge sine briketter længere, oplyser selskabet.\line 
NKTs eneste alternativ til S.H. Genbrug er kommunens affaldsordning, hvilket anslås at ville koste 300.000 kr. hvert år. Dertil kommer en udgift på samme beløb for at få et firma til at grovknuse tromlerne, forklarer NKT.\line 
Selskabet ønsker derfor, at bekendtgørelsen ændres, så det bliver muligt at tromlerne ikke bliver belagt med afgift. (/uha).\line 
(c) Reuters Limited 1996.\line 
}