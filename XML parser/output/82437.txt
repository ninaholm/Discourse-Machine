KFX-indeks ses stige 0,5 pct efter nyt USA-løft.

KØBENHAVN, 9 april (Reuter) - Der er udsigt til nye stigninger på det danske aktiemarked onsdag efter en stigning i KFX-indekset på 0,88 pct. til 152,43 tirsdag. Sådan lyder vurderingen på baggrund af et løft i det amerikanske Dow Jones indeks på 0,81 pct. tirsdag og en fortsat stærk USD. Dermed synes aktiemarkedet at ignorere den fortsatte nervøsitet på det amerikanske obligationsmarked, der tirsdag førte til højere renter.
- Stigningen i Dow Jones indekset og den fortsat stærke USD kan løfte KFX 0,5 pct., vurderer en handler.
Det påpeges dog samtidig, at det danske aktiemarked tirsdag klarede sig bedre end hovedparten af de øvrige europæiske aktiemarkeder. Samtidig blev der i den sidste handelstime tirsdag set en vis pyntning i nogle papirer.
- Derfor er der nok også begrænset potentiale i de papirer, der steg mest tirsdag, siger handleren og henviser til aktier som Superfos og Novo Nordisk, der steg markant tirsdag. Novo Nordisk faldt da også en kr. tilbage til kurs 669 (omregnet) i New York tirsdag.
Bedre ser det ud for Tele Danmark, der i New York steg seks kr. til kurs 348.
Tele-aktien kan samtidig nyde godt af onsdagens avisomtale af koncernens øgede satsning i Ukraine.
ISS-aktien i New York har fortsat svært ved at følge med udviklingen i København. Tirsdag faldt ISS i New York fem kr. til kurs 190.
Onsdagens kalender er præget af, at regnskabssæsonen nærmer sig afslutningen. Fortsat mangler A. P. Møller Gruppen og Sophus Berendsen dog at aflægge deres årsregnskaber. A. P. Møller regnskabet kan komme onsdag og ventes senest torsdag. Sophus Berendsen udsender sit regnskab torsdag.
KFX-aktier:  Kurs tirsdag    kl. 15.30     +/- Novo-Nordisk .........   670     + 16 Den Danske Bank ........ 550     -  3 Tele Danmark ........... 342     +  4 Danisco ................ 387     +  4 D/S 1912 .......... 183.000  + 1.000 D/S Svendborg ..... 264.000   0 Sophus Berendsen ...... 825     + 16 Unidanmark ............ 347     +  3 Carlsberg ............. 386     +  5 BG Bank ................ 287     - 10. KFX-aktier:  Kurs tirsdag    kl. 15.30     +/- FLS ................... 885     + 12 Københavns Lufthavne ... 645     +  2 Coloplast ............. 440     +  5 ISS ................... 195     +  3 Superfos ............... 760     + 25 Jyske Bank ............. 505     +  2 GN Store Nord .......... 645     +  5 Chr. Hansen ........... 810   0 Radiometer ............ 390     + 16 SAS Danmark ............. 70,00  +  1,00.
-- Stig Ørskov Pedersen (+45) 33 96 96 59.
(c) Reuters Limited 1997.
