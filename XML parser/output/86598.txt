B&amp;O vil lancere nyt videoprodukt ved årsskift.

KØBENHAVN, 13 august (Reuter) - Bang &amp; Olufsen (B&amp;O) vil ved årsskiftet lancere et nyt videoprodukt, fremgår det af koncernens regnskab for 1996/97, der blev offentliggjort onsdag.
- Omkring årsskiftet lanceres et nyt videoprodukt - og i begyndelsen af 1998 vil Bang &amp; Olufsen Telecom lancere to nye produkter, skriver koncernen.
I foråret 1997 sendte Struer-virksomheden en ny højttalerfamilie samt multimedieproduktet AV5 på markedet i nogle få lande.
- Disse produkter vil blive lanceret i de øvrige lande i løbet af efteråret, oplyser Bang &amp; Olufsen i regnskabet.
Koncernen fik i 1996/97 et overskud før skat på 321 mio. kr. mod et overskud i det foregående regnskabsår på 272 mio. kr.
- Eva Elgaard Pedersen (+45) 33 96 96 57.
(c) Reuters Limited 1997.
