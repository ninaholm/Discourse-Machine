SILCON UDELUKKER NEGATIVT RESULTAT FOR 1996.

KØBENHAVN, 13 december (Reuter) - Silcon udelukker nu, at resultatet for 1996 vil blive negativt, fremgår det af en fondsbørsmeddelelse fredag.
- Ledelsen i Silcon forventer, at selskabet på baggrund af den positive udvikling i 2. halvår af 1996 nu kan udelukke at resultatet for hele året bliver negativt. Bestyrelsen udtrykker tillid til en fortsat positiv udvikling i 1997, skriver Silcon-ledelsen.
(c) Reuters Limited 1996.
