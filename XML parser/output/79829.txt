PHØNIX-UDSPIL INVITERER TIL NYE TILBUD - ATP-DIR.

KØBENHAVN, 5 februar (Reuter) - ATP har ikke besluttet, hvem de helst vil have som køber af Phønix Contractors. Købstilbuddet størrelse vil blive den afgørende faktor for, hvem ATP i givet fald sælger til. Men foreløbig er pensionskassen afventende, idet der forventes nye købstilbud. Det oplyser fondsdirektør Rolf Nordstrand. ATP ejer ca. 10 pct. af Phønix Contractors.
- Først og fremmest skal vi anlægge en økonomisk betragtning. Med Phønix&apos; invitation til flere købstilbud er det klogeste at vente med en beslutning, siger han til Reuters Finans.
Der ligger også en antydning af, at det norske Rieber &amp; Søn kan komme med et nyt bud, påpeger Rolf Nordstrand.
Han afviser, at Superfos&apos;, Marius Pedersen og norske Rieber &amp; Søns forskellige mål med at købe Phønix påvirker ATPs afgørelse i den sidste ende.
- Det skal nogle stærkere vejende argumenter, hvis det skulle være noget andet end den økonomiske betragtning. Det er i hvert fald der, at hovedvægten skal ligge, siger fondsdirektøren.
Bestyrelsesformand i Phønix, Henry Petersen, sagde efter bestyrelsesmødet tirsdag, at selskabet ville foretrække det norske Riebers bud, hvis det kom på niveau med buddene fra Marius Pedersen og Superfos.
Ledelsen i Rieber &amp; Søn er i dette øjeblik i gang med at vurdere mulighederne for at komme med et nyt købstilbud på Phønix, oplyste Riebers adm. direktør, Olav Daviknes, til Reuters Finans onsdag morgen. Han er i dag er til møde hos Alfred Berg i København, der er Riebers rådgivere i forbindelse med købstilbuddet.
Olav Daviknes siger, at Rieber &amp; Søn har noteret sig, at gårsdagens meddelelse fra Phønix-bestyrelsen kan betragtes som en åben invitation til Rieber om at forhøje sit købstilbud.
- Vi har noteret os, at det var en åben invitation. Men hvad, vi vil gøre nu, det har vi ikke bestemt os for endnu, siger Olav Daviknes. Rieber har budt 650 kr. og 585 kr. for hhv. A-og C-aktier.
Marius Pedersen har givet det højeste købstilbud med 710 kr. for A-aktierne og 625 kr. for C-aktierne. Superfos har budt hhv. 700 kr. og 620 kr. (/uha).
(c) Reuters Limited 1997.
