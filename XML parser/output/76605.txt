SVAG ORDREINDGANG BAG STORT UNDERSKUD I SKAKO.

KØBENHAVN, 30 september (Reuter) - En svag ordreindgang i Skako i starten af regnskabsåret 1995/96 var en af de afgørende faktorer bag et utilfredstillende resultat, fremgår det af koncernens helårsmeddelelse mandag.
- En svag ordreindgang i årets første måneder - bl.a. som følge af en kraftig opbremsning af investeringerne i den tyske byggeindustri - var en af årsagerne til, at resultatet i første halvår blev helt utilfredstillende, skriver ledelsen. Skako fik i 1995/96 et underskud på 62,6 mio. kr. efter skat mod et minus på 36,6 mio. året før.
[MORE].
