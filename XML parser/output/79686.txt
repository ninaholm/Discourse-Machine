Valuta - USD stabil - NAPM-tal/FOMC afventes.

KØBENHAVN, 3 februar (Reuter) - Den amerikanske dollar
ligger mandag middag stabilt over for den tyske mark
omkring niveauet 164,20-40 DEM for 100 USD efter tidligere
mandag morgen at have været under kurs 164.
Det ventes, at USD-kursen vil bevæge sig tæt på det
nuværende niveau frem til offentliggørelsen af det
amerikanske NAPM-indeks for januar kl. 16.00.
USD ventes i løbet af ugen specielt påvirket af møder
i de amerikanske og tyske centralbanker, ligesom den
kommende weekends G7-finansministermøde i Frankfurt
vurderes at kunne bevæge markedet.
Derudover er der en vis usikkerhed omkring mandagens
offentliggørelse af en Eurostat-rapport om de fremtidige
principper for opgørelsen af EU-landenes underskud på de
offentlige budgetter. Det ventes blandt andet, at
rapporten vil forsøge at gøre op med den kreative
bogføring, som visse EU-lande kan have brugt for at
bringe deres budget-underskud ned.
DEM/DKK  USD/DKK  FRF/DKK USD/JPY USD/DEM
Mandag    11.57  3,8148   6,2695   1,1293  121,98  1,6435
Fredag    15.05  3,8145   6,2525   1,1285  121,85  1,6400
(stp).
(c) Reuters Limited 1997.
