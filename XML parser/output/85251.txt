Uændret rateniveau på tankskibsmarkedet - Bassøe.

OSLO, 30 juni (Reuter) - Markedet og raterne for store
tankskibe var i sidste uge nogenlunde uændret i forhold
til ugen før. Det fremgår af en ugentlig shippingrapport
fra det norske skibsmæglerfirma Bassøe Shipbrokers.
Fragtraten for de store olietankskibe over 160.000
tons dødvægt (VLCC&apos;er) var uændret WS 55,0 point på
standardstrækningen mellem Rotterdam og den Persiske Golf.
WS er et indeks, der angiver fragtrater uafhængigt af
skibenes størrelse og rute.
I Danmark er det først og fremmest rederiet A. P.
Møller , der har olietankskibe. Men
også D/S Norden er beskæftiget med sejlads af
råolie.
Bassøe rapporterer om følgende rater for en VLCC
(265.000-275.00 dwt) på strækningen Golfen-Rotterdam
(WS-point):
27.juni 20.juni     13.juni     6.juni     30.maj    55      55     60    62,5 62,5
Dette rateniveau svarer til følgende indtjening for en
turbinetanker på ca. 265.000 tons dødvægt (bunkerspris i
parentes. Alle beløb i USD):
27. juni     20.juni     13.juni    6.juni     30.maj
19.700  19.800 23.700     25.500     25.500  (97)   (96)  (96)   (96)   (96)
For en moderne motortanker på 275.000 tons dødvægt
svarer rateniveaet til følgende indtjening (samme
forudsætning for bunkerspris). Turen er beregnet ud fra en
returrejse i ballast gennem Suez:
27.juni 20.juni     13.juni     6.juni     30.maj  28.100  28.100 32.300     35.700     34.350   (97)    (96)   (96)   (96)   (96)
Per 27. juni var der 0,3 mio. tons dødvægt ledig
spottonnage i den Persiske Golf mod 0,8 mio tons ledig
tonnage ugen før. De næste 15 dage vil 4,5 mio. tons ledig
spottonage ankomme til Golfen i form af 11 VLCC&apos;ere og tre
ULCC&apos;er. Det er 0,8 mio. tons mere end ugen før.
Turbinetankeren Mare Brazil på 249.000 dwt (37.668
letvægtston, bygget i 1973) blev solgt til skrot for 132
USD per letvægtston.
Dermed er syv VLCC&apos;ere solgt til skrot i år.
I 1996 blev i alt 15 af de store tankskibe skrottet
mod 30 i 1995 og 40 i 1994, fremgår det af tidligere
rapporter fra Bassøe Shipbrokers.
-- Eva Elgaard Pedersen (+45) 33 96 96 58.
(c) Reuters Limited 1997.
