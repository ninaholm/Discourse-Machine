Bankers udlån steg i januar - Natbank.

KØBENHAVN, 7 marts (Reuter) - De danske pengeinstitutters samlede udlån steg i januar 1997 til 513,1 mia. kr. fra 505,9 ultimo december 1996, oplyser Nationalbanken.
I forhold til januar 1996 er der tale om en stigning i udlånene på 19,9 pct.
De indenlandske erhvervsudlån faldt i januar 1997 til 188,7 mia. kr. fra 195,7 mia. kr. måneden før, mens de ikke-erhvervsmæssige udlån faldt med 3,1 mia. kr. til 120,1 mia. kr.
Bankernes indlån steg i januar med 7,1 pct. til 667,8 mia. kr. i forhold til december. I forhold til januar 1996 er indlånene steget med 11,4 pct.
- Søren Linding Jakobsen (+45) 33 96 96 53.
(c) Reuters Limited 1997.
