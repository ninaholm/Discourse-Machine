Valuta - USD hjulpet op af japansk nøgletal.

KØBENHAVN, 9 oktober (Reuter) - Den amerikanske dollar
fedter lidt rundt på niveauet onsdag formiddag, men
valutaen er steget mod yen og EMS-landene i forhold til
tirsdag eftermiddag.
- Et fald i det japanske betalingsbalanceoverskud har
givet bedre udsiger for den amerikanske valuta, lyder
valutaanalytikeres vurdering af det japanske nøgletal.
Japans betalingsbalanceoverskud faldt i august med
hele 28,9 pct. år/år.
Der er yderligere stigningspotentiale i USD, og ingen
væsentlige grunde til at sælge valutaen, mener dealere.
- Det japanske nøgletal viser tydelige tegn på, at der
er store investeringer i amerikanske obligationer fra
japanske investorers side. Det understøtter håbet om, at
øget kapitaludstrømning fra Japan vil være med til at øge
dollarens værdi mod yen, siger dealere.
En lidt blødere D-mark i Europa har også understøttet
dollarens kurs onsdag morgen.
- Markedet har dog foreløbigt ignoreret
Bundesbank-udtalelser om kreativ bogføring i flere
europæiske lande, der skulle have til formål, at bringe
budgetunderskudet ned i tide for EMU-tidsplanen, siger de.
DEM/DKK  USD/DKK FRF/DKK USD/JPY USD/DEM
Onsdag    11.16  3,8310   5,8585  1,1335  111,50  1,5390
Tirsdag   15.30  3,8320   5,8430  1,1330  111,15  1,5255
(/klp).
(c) Reuters Limited 1996.
