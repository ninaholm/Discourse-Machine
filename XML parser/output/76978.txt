RÅOLIEPRISER STIGER TIL REKORDNIVEAU PÅ IPE.

KØBENHAVN, 21 oktober (Reuter) - Prisen på en tønde råolie ligger mandag efter de første handler på det højeste niveau nogensinde. Tønde-prisen på Brent med lastning i december er efter en times handel steget 18 cent til 24,71 US-dollar. Prisen har mandag formiddag været oppe og vende i 24,75 USD, hvilket er rekord.
Ifølge oliehandlere er der stadig plads til flere prisstigninger, og næste modstandspunkt ses omkring 25,00-25,06 USD. Oliehandlere forklarer de stigende priser med fortsatte kampe mellem kurdere i det nordlige Irak, samt beskedne fyringsolielagre i USA og Europa.
Fredag steg prisen på en tønde Brent råolie med lastning i december med 34 cent. (/Reuter/eep).
(c) Reuters Limited 1996.
