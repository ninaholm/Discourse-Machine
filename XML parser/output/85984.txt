Jyske Bank venter 60-90 mio kr fra Gibraltar-sag.

KØBENHAVN, 24 juli (Reuter) - Jyske Bank forventer at få mellem 60 og 90 mio. kr. ind fra den såkaldte Gibraltar-sag, fremgår det af en pressemeddelelse fra banken.
- Banken forventer at sikre sig værdier i størrelsesordenen 60-90 mio. kr. ved at have ført retssagen. Ca. 12 mio. kr. heraf er indtægtsført i tidligere regnskabsår, hvorimod resten ikke er indtægtsført endnu, skriver banken i meddelelsen.
Den positive påvirkning af de fremtidige regnskabsresultater afhænger af, hvornår banken får endelig ejendomsret til værdierne, fremgår det.
(c) Reuters Limited 1997.
