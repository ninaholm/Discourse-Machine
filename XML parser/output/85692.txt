Reuters Finans - Sommerquiz - Mandag 14 juli.

KØBENHAVN, 14 juli (Reuter) - Med et avancement på syv pladser på fredagens 6. etape blev det feltets &quot;trætte dansker&quot;, Jesper Skibby fra TVM-holdet, der blandt de danske ryttere avancerede flest pladser i den samlede stilling. Jesper Skibby gik fra en plads som nr. 168 ved etapens start til en plads som nr. 161. Næststørste avancement stod Rolf Sørensen for. Rabobank-rytteren gik tre pladser frem til en placering som nr. 137.
VINDER DAG 5: Anders Jensen, GASA Aarhus, Mundelstrup.
Fredagens vinder modtager tre flasker rødvin.
På mandagens 9. etape fra Pau til Loudenvielle, der foregår på Bastille-dagen, falder guillotinens kniv over sprinterne. De store ryttere træder ind på scenen på en lidelsesfuld bjergetape gennem Pyrenæerne. Rytterne skal over fire knolde med de 18 km op til toppen af det &quot;skaldede&quot; Tourmalet som den største udfordring. Slår Bjarne Riis til allerede i dag, eller skal vi se en Jan Ullrich eller en Abraham Olano i den gule førertrøje.
DAGSSPØRGSMÅL 6 - mandag den 14. juli.
Hvilken rytter får den gule førertrøje trukket over hovedet efter mandagens 9. etape?
Svaret på dagens spørgsmål skal indsendes senest mandag kl. 13.00. I tilfælde af flere rigtige svar trækkes der lod blandt de rigtige besvarelser.
Send svarene med tydelig angivelse af navn, ansættelsessted, adresse, telefon-og faxnummer til Reuters Finans på fax: 33 93 84 57 (kun svar via fax accepteres).
Dagens præmie er tre flasker rødvin.
God fornøjelse!
De danske rytters placering i den samlede stilling efter 8. etape:
14. Bjarne Riis, Telekom (+3,59 min.)
16. Bo Hamburger, TVM (+4,11 min.)
54. Peter Meinert-Nielsen, US Postal (+6,47 min.)
106. Rolf Sørensen, Rabobank (+11,18 min.)
166. Jesper Skibby, TVM (+22,41)
TV2&apos;s transmission fra etapen begynder allerede kl. 10.30.
Dobbeltklik på følgende kode for yderligere oplysninger om Tour de France [CYCL].
Tour-redaktionen - fax (+45) 33 93 84 57.
(c) Reuters Limited 1997.
