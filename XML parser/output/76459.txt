KF AFVISER MISTANKE TIL G RAASCHOU OM INSIDEHANDEL.

KØBENHAVN, 23 september (Reuter) - Københavns Fondsbørs afviser i en pressemeddelelse mandag, at den har speciel mistanke til børsmæglerfirmaet Gudme Raaschou i forbindelse med eventuel insiderhandel med aktier i Rasmussen &amp; Schiøtz. Det skyldes, at Økonomisk Ugebrev skriver, at fondsbørsen undersøger om børsmæglerfirmaet skulle være indblandet i insiderhandel.
- For at undgå misforståelser, skal det oplyses, at Københavns Fondsbørs ikke på noget tidspunkt har haft konkret mistanke om, at Gudme Raaschou har medvirket ved handel i Rasmussen &amp; Schiøtz-aktien, skriver fondsbørsen.
Fondsbørsen vil dermed afkræfte, at det er oplyst til ugebrevet, at der foregår en speciel undersøgelse af Gudme Raaschou.
Københavns Fondsnbørs er dog i gang med at undersøge handlerne med Rasmussen &amp; Schiøtz-aktien før offentliggørelsen af salget af entreprenørdelen til svenske NCC. Det sker rent rutinemæssigt, fordi fondsbørsen altid undersøge handlen op til et meddelelse, der kan påvirke aktiekursen, oplyser fondsbørsen endvidere. (/uha).
(c) Reuters Limited 1996.
