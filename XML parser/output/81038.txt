Brøndby-aktie stiger 19 pct efter Tenerife-sejr.

KØBENHAVN, 5 marts (Reuter) - Brøndby IF B-aktien stiger onsdag morgen 19 pct. til kurs 350 efter tirsdagens 1-0 sejr over spanske CD Tenerife i den første af to kvartfinalekampe i UEFA-cup turneringen. Sejren kom i hus efter et mål af Ebbe Sand og en straffesparksredning af Brøndby-målmand Mogens Krogh.
Sejren giver Brøndby et godt udgangspunkt før returkampen i Parken tirsdag den 18. marts. Kvalificerer Brøndby sig til semifinalerne kan det betyde en stor økonomisk gevinst til klubben fra både tilskuer-, tv-og reklameindtægter. (/søp).
(c) Reuters Limited 1997.
