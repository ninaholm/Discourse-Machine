Partilederrunde om ny EU-traktat - Nyrup.

KØBENHAVN, 11 marts (Reuter) - Regeringen inviterer torsdag og fredag fire af Folketingets partier til en partilederrunde om en ny EU-traktat. Torsdag mødes regeringen med CD, Venstre og de konservative, mens regeringen fredag mødes med SF. Det oplyste statsminister Poul Nyrup Rasmussen tirsdag på pressemødet efter det ugentlige ministermøde.
Udgangspunktet for drøftelserne bliver en statusredegørelse fra Udenrigsministeriet, der fremlægges senere tirsdag.
- Formålet med partilederrunden er at udveksle synspunkter og få en status over dem, sagde statsministeren.
(c) Reuters Limited 1997.
