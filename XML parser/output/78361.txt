FØRSTE OFFENTLIGE OVERSKUD SIDEN 1988 - LYKKETOFT.

KØBENHAVN, 17 december (Reuter) - Der er udsigt til et overskud på de samlede offentlige budgetter på et par mia. kr. i 1997. Det er første gang siden 1988, at de samlede budgetter for hele den offentlige sektor kommer ud med et plus, hedder det i finansministerens kommentar til Budgetoversigt 4, der blev offentliggjort tirsdag.
- Overskuddet på de offentlige finanser er et resultat af en stram finanspolitik i en længere årrække og fremgangen i danske økonomi, udtaler Mogens Lykketoft.
Overskuddet ventes at blive på et par mia. kr. i 1997 og skønnes at vokse yderligere i 1998.
(c) Reuters Limited 1996.
