Danmark betalte 3,2 mia i rente, udbytte mv i maj.

KØBENHAVN, 23 juni (Reuter) - Betalingsbalancens løbende poster eksklusive vare-og tjenestebalancen samt søtransport viste i maj 1997 et minus på netto 3,2 mia. kr. mod minus 5,1 mia. kr. i maj 1996, oplyser Nationalbanken i Finansiel Månedsstatistik for maj.
Renteposten viser et minus på 0,9 mia. kr., mens der er en nettoudgift fra udbytter på 0,8 mia. kr.
Bidraget til EU blev i maj på netto 0,5 mia. kr., mens posten rejser viser et underskud på 0,3 mia. kr. De ensidige overførsler på betalingsbalancens løbende poster viste i maj et samlet minus på 0,7 mia. kr.
Betalingsbalancens løbende poster eksklusive handel med varer og tjenester samt søtransport har i årsperioden juni 1996 til maj 1997 vist et underskud på 41,5 mia. kr. ifølge Nationalbankens opgørelse mod minus 39,5 mia. kr. i den foregående årsperiode.
- Ole Mikkelsen (+45) 33 96 96 54.
(c) Reuters Limited 1997.
