Presserunde - Generelle nyheder torsdag 15 maj.

Reuters står ikke inde for avisartiklernes nøjagtighed 1) Det kan betale sig at spare op, selv om man skulle blive ledig, idet socialminister Karen Jespersen (S) vil frede folk med en kapitalpension i seks måneder. Først derefter bliver bistandsklienter nødt til at hæve den. (Det Fri Aktuelt side 4)
2) Regeringen er alt for passiv i EU i forhold til udvidelsen med de øst-og centraleuropæiske lande. Det mener den konservative EU-ordfører, Kent Kirk. Udenrigsminister Niels Helveg Petersen (R) mener dog, at kritikken rammer hus forbi. (Erhvervs-Bladet side 1 og 6)
3) Ritt Bjerregaard kontaktede sent i går statsminister Poul Nyrup Rasmussen for at sætte et forsoningsmøde i stand mellem de to. Forsoningsmødet ventes at finde sted om to uger. (Politiken side 1)
4) De politisk valgte statsrevisorer diskuterede i går Rigsrevisionens kritiske rapport om Boligministeriets manglende kontrol med milliardstøtten til boligselskaberne. Statsrevisionen giver en næse til Boligministeriet: (Berl. Tidende side 6, JP side 5)
(Presserunden er udarbejdet af Finansinformation).
(c) Reuters Limited 1997.
