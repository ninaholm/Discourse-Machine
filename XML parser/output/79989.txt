STAT-REAL SPÆND INDSNÆVRES TIL 100 BP - JYSKE.

KØBENHAVN, 10 februar (Reuter) - Renteforskellen mellem statens 10-årige benchmark og de lange realkreditobligationer vil mindskes til omkring et pct.point i indeværende måned. Det fremgår af Jyske Banks forventninger til obligationsmarkedet.
- Vi anbefaler fortsat køb af realkreditobligationer begrundet i den stejle rentestruktur samt vor forventning om, at rentespændet mellem 6 pct. realkreditobligation 2026 og statens 8 pct. 2006 indsnævres fra nuværende 120 bp til omkring 100 bp, skriver banken.
Jyske Bank forudser en markant køberinteresse efter lange obligationer, når potentielle købere i løbet af måneden får tillid til, at den økonomiske vækst i USA forbliver få et tilpas lavt niveau og uden pres på inflationen.
Endelig nævner banken den rigelige likviditet i markedet som positivt for obligationerne.
Renten på statens 10-årige benchmark er mandag morgen ca. 6,31 pct., mens den førende lange realkreditobligation handler til en rente på 7,51 pct.
- Per Bech Thomsen (+45) 33 96 96 56.
(c) Reuters Limited 1997.
