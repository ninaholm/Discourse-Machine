Tab i Tele DK ingen overraskelse - S-ordfører.

KØBENHAVN, 21 april (Reuter) - Det er ingen overraskelse, at Tele Danmark kommer til at tabe penge på teleliberaliseringen, mener Socialdemokratiets teleordfører Sonja Mikkelsen. Hensigten med liberaliseringen er at klæde Tele Danmark på til den internationale konkurrence.
- Det er ingen overraskelse, at Tele Danmark kommer til at tabe penge på kort sigt. Man kan ikke gå fra monopol til liberalt marked uden at tabe. Tele Danmark vil derfor uvægerligt tabe på hjemmemarkedet. Men hensigten er at klæde Tele Danmark på til den internationale konkurrence, siger Sonja Mikkelsen til Reuters Finans.
- De liberalt indstillede er sjovt nok de mest overraskede i denne sag. De eksisterende virksomheder går ikke ind for konkurrence, når det går ud over dem selv, siger Sonja Mikkelsen.
Tele Danmark regner med årligt at tabe 1,2-1,9 mia. kr. før skat i forbindelse med teleforliget, som ventes at træder i kraft til juli i år.
- Redaktionen (+45) 33 96 96 56.
(c) Reuters Limited 1997.
