Dansk Industri Invest fastholder 1997-prognose.

KØBENHAVN, 14 august (Reuter) - Dansk Industri Invest fastholder efter første halvdel af 1997 sin prognose for hele året, der lyder på et resultat før skat og ekstraordinære poster på 20-25 mio. kr. Det fremgår af koncernens status over årets første seks måneder, der blev fremlagt torsdag.
- På baggrund af det realiserede resultat for første halvår 1997 og estimatet for andet halvår 1997 forventes fortsat et resultat i størrelsesordenen 20-25 mio. kr., skriver Dansk Industri Invest.
I første halvår fik koncernen et overskud før skat på 11,1 mio. kr. mod 24,7 mio. kr. i den tilsvarende periode 1996.
(c) Reuters Limited 1997.
