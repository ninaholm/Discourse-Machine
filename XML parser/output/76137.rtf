{\rtf1\ansi\deff0
ENTREPRENØRER GIK MARKANT FREM I 1 HALVÅR.\line 
\line 
KØBENHAVN, 3 september (Reuter) - På trods af en svagt faldende omsætning har de danske entreprenører i første halvår 1996 i gennemsnit haft en vækst i den ordinære drift på knap 30 pct. målt i forhold til den tilsvarende periode 1995, viser en undersøgelse foretaget af Reuters Finans af de børsnoterede entreprenørselskaber.\line 
Dermed tyder det på, at entreprenørerne har haft held med at skille sig af med de mest urentable aktiviteter. Den samlede omsætning i den børsnoterede del af branchen er nemlig i første halvår 1996 faldet 2,2 pct. til ca. 5,43 mia. kr. i forhold til 1995-halvåret.\line 
Stort set samtlige entreprenører er gået frem i den ordinære drift, men der er enkelte, der efter første halvår kan se tilbage på en stor nedgang. Mest markant er nedgangen i Rasmussen &amp; Schiøtz, hvor det ordinære resultat er faldet ca. 40 mio. kr. til et underskud på 24,6 mio. Men hertil hører, at Rasmussen &amp; Schiøtz i andet halvår 1995 fik et endnu ringere resultat.\line 
Derfor er der ved en sammenligning med andet halvår 1995 tale om et noget bedre resultat for Rasmussen &amp; Schiøtz koncernen.\line 
Også Ove Arkil har haft en nedgang i det ordinære resultat, mens Marius Pedersen og Phønix Contractors kom ud af første halvår med et nogenlunde uændret til svagt mere negativt resultat.\line 
Christiani &amp; Nielsen, Hoffmann, Thorkild Kristensen og Per Årsleff kan alle fire se tilbage på et halvår med en stor fremgang i den ordinære drift.\line 
Den procentvise fremgang er størst i Hoffmann med Christiani &amp; Nielsen på en andenplads. Men sidstnævnte slås stadig med røde tal i regnskabet.\line 
I første halvår 1996 blev det til et ordinært underskud på 32 mio. kr. mod et underskud i første halvår 1995 på 64 mio. kr. (/eep).\line 
(c) Reuters Limited 1996.\line 
}