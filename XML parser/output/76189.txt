Valutastilling steg 22,4 mia i aug-juli 95/96.

KØBENHAVN, 9 september (Reuter) - Danmarks internationale likviditet steg i perioden august 1995 til juli 1996 med 22,4 mia. kr. Det fremgår mandag af Nationalbankens valutastatistik over registrerede betalinger fra og til udlandet ultimo juli 1996.
I de første seks måneder af 1996 er valutastillingen forbedret med 18,5 mia. kr. mod en forbedring på 5,6 mia. kr. i samme periode 1995.
Danmarks nettoindtægt fra løbende betalinger steg i perioden januar til og med juli 1996 til 11,4 mia. kr. fra 7,5 mia. kr. året før.
Den samlede nettoindtægt fra kapital-og løbende betalinger steg til 20,1 mia. kr. fra 1,1 mia. kr. i 1995.
Posten &quot;fejl og udeladelser&quot; dækkede en kapitaleksport på 1,6 mia. kr. mod en kapitalimport på 4,5 mia. kr. sidste år. Denne post dækker de pengestrømme, der ikke er forklaret i pengeinstitutternes indberetninger til Nationalbanken. (/uha).
(c) Reuters Limited 1996.
