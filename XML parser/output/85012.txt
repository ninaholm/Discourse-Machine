Unibank sælger ejendomme for 315 mio kr til ATP.

I den første udgave af flashen til denne historie skrev vi, at Unibank havde solgt ejendommene for 325 mio. kr. Den rigtige pris er 315 mio. kr. Reuters Finans beklager fejlen. Nedenfor følger en rettet version.
KØBENHAVN, 20 juni (Reuter) - Unibank har solgt fem ejendomme i København til Arbejdsmarkedets Tillægspension (ATP) for en samlet pris på 315 mio. kr., oplyser banken fredag.
- For Unibank skal salget af ejendommene ses som led i ønsket om at nedbringe bankens ejendomsportefølje. Købsprisen for ejendommene er lidt højere end den bogførte værdi, og salget vil derfor medføre en mindre ekstraordinær indtægt for banken, hedder det i en meddelelse fra banken.
(c) Reuters Limited 1997.
