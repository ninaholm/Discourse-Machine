Aktier ventes at styre mod rekord nr 46 onsdag.

KØBENHAVN, 15 juli (Reuter) - Det danske aktiemarked er ikke i stand til at stoppe. Tirsdag steg KFX-indekset for 11. dag i træk, og dermed er antallet af rekorder i år oppe på 45. Ligesom mandag var det de helt tunge indeksaktier, der trak markedet.
- Det var A.P. Møller, Novo Nordisk og Tele Danmark, der hev markedet op, siger en aktiehandler.
Han forventer, at det danske marked uafhængigt af udlandet vil fortsætte op i morgen. Om det bliver med en halv eller hel procent vil afhænge af D/S Svendborg og D/S 1912.
(c) Reuters Limited 1997.
