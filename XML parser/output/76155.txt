Valuta - Stabile valutaer venter på US-tal fredag.

KØBENHAVN, 4 september (Reuter) - På det europæiske
valutamarked ligger hovedvalutaerne stabilt onsdag
eftermiddag, mens handlerne ser frem mod tal først torsdag
- andet kvartals BNP-tal fra Tyskland -  og fredag - nye
ikke-landbrugs job i USA for august.
Dollaren handles således stabilt i 108,85 yen, mens
USD er marginalt stærkere mod D-marken i 1,4850.
Yen&apos;en er styrket over for D-mark, efter dealernes
frygt for stigende olieprisers negative indflydelse på den
japanske økonomi er blevet dæmpet. DEM/YEN står i 73,30
mod 73,63 tidligere i dag.
Markedsforventninger peger på en stigning i Tysklands
BNP på 1,1 pct. mod et fald på 0,4 pct. i første kvartal.
Samtidig ventes en stigning på omkring 244.000 i
amerikanske ikke-landbrugs relaterede jobs mod 193.000 i
juli.
- Folk venter med at handle indtil fredagens
beskæftigelses tal, ingen stikker næsen frem inden da,
siger en dealer. Han fortæller samtidig, at nyheden om
morgenens bombning af Irak stadig cirkulerer i markedet,
men at den er trådt meget i baggrunden.
Det franske BNP for andet kvartal blev i dag
offentliggjort, og det viste en sammentrækning af
økonomien på 0,4 pct. mod et forventet fald på 0,2 pct.
Sidste kvartal viste en stigning på 1,1 pct. i BNP.
Franc&apos;en kom under pres, og handles i 3,4273 D-mark
mod 3,4230 tirsdag. Især et fald på 1,0 pct. i det private
forbrug trak ned i andet kvartals BNP.
DEM/DKK  USD/DKK FRF/DKK USD/JPY USD/DEM
Onsdag    14.57  3,8625   5,7345  1,1270  108,85  1,4845
Onsdag    11.14  3,8630   5,7305  1,1270  108,85  1,4825
(/clm).
(c) Reuters Limited 1996.
