SKATTEMINISTER VIL FORSVARE AFGIFTER OVERFOR EU.

KØBENHAVN, 4 september (Reuter) - Skatteminister Carsten Koch vil forsvare de danske spiritus-og tobaksafgifter mod angreb fra EU-Kommissionen, fremgår det af en pressemeddelelse fra ministeriet.
- Der er ikke tale om, at 36-timers reglen udløber til nytår. I direktivet fra 1992 er der etableret en forbindelse til den endelig momsordning, hvis vedtagelse har lange udsigter, siger Carsten Koch i en kommentar til artikler i dagspressen, der antyder, at den specielle danske 36-timers regel er i fare fra nytår 1996/97.
- Det er rigtigt, at den nye kommissær på området, Mario Monti, og senest Kommissionens formand nu har sat spørgsmål ved direktivteksten, men regeringen er ikke i tvivl om, at 36-timers reglen holder også efter nytår, siger skatteministeren. (/olm).
(c) Reuters Limited 1996.
