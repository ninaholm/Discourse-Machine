LAND-OG SKOVARBEJDERE LAVER TO-ÅRIG OK - RB.

KØBENHAVN, 21 januar (Reuter) - Endnu en to-årig overenskomstfornyelse faldt mandag på plads, da Land-og Skovbrugets Arbejdsgivere og cirka 1000 SiD&apos;ere bleve enige om en ny overenskomst, skriver Ritzaus Bureau.
Aftalen betyder, at timelønnen stiger med to kroner den 1. marts 1997 og 2,25 kroner den 1. marts 1998. Som noget nyt indføres der løn under barsel eller adoption i op til 14 uger med en maksimal timeløn på 95 kroner i barselsperioden. Desuden reguleres nogle tillæg, ligesom akkordsatserne forhøjes med 1,5 i år og 1,8 procent næste år.
Fornyelsen af overenskomsten er på linie med de to, der blev opnået i sidste uge på det agro-industrielle område mellem samme arbejdsgiverorganisation og så SiD og Kvindeligt Arbejdeforbund, konkluderer Ritzau.
- Fornyelsen koster tre procent i år og 3,3 procent næste år, og det er en forsvarlig ramme, siger direktør Jørgen K. Kimø til Ritzaus Bureau.
Han afviser dermed kritikken fra sidste uge, da ikke mindst Dansk Industri, der først skal forhandle i 1998, mente, at niveauet var lagt for højt.
(c) Reuters Limited 1997.
