DAGSKALENDER - Reuters Finans torsdag 10 april.

KØBENHAVN, 10 april (Reuter) - Her følger et udsnit af de begivenheder, der ventes at få indflydelse på de danske finansmarkeder i dag:
* REGNSKABER:
A. P. Møller-selskaberne aflægger sandsynligvis regnskab.
A. P. Møller ventede ved halvåret et samlet driftsresultat før særlige poster og skat noget over det tilsvarende resultat i 1995 på 2.265 mio. kr.
Helårsresultat fra Sophus Berendsen. Ventes efter kl. 12.00.
Ifølge en Reuters-prognose venter analytikere et resultat før skat på 1.294 mio. kr. mod 1.340 mio. kr. i samme periode sidste år.
Helårsresultat fra Monberg &amp; Thorsen Holding. Ventes tidligt torsdag eftermiddag.
Monberg &amp; Thorsen Holding ventede ved halvåret et resultat på niveau med 1995, hvor selskabets andel af koncernresultatet var 124 mio. kr. efter skat.
Helårsresultat fra Jyske Bryg Holding. Ventes omkring middag.
Jyske Bryg, der ejes 37 pct. af Carlsberg, ventede ved halvåret en mindre fremgang i resultatet før skat, der i 1995 viste et overskud på 81 mio. kr.
* FONDSBØRSEN:
Unidanmark udbetaler udbytte på 10 kr. pr. aktie.
* GENERALFORSAMLING:
Mols-Linien, DFDS, FIH, Sydinvest, Grønlandsbanken, Jysk Invest, Continental Investment Company.
* HORSENS:
Dansk Aktionærforening besøger DAI Holding.
* STATISTIK:
Arbejdsløsheden februar kl. 9.30. Konsensuskøn ifølge Reuters: 228.800 - 8,2 pct. (jan: 231.900 - 8,3 pct.)
Industriens ordre-og omsætningssituation januar og februar kl. 9.30. Unibank venter en stigning i industriens omsætning på 5,0 pct. på årsbasis.
Reuters Finans: Tlf.: 33 96 96 56. Fax: 33 93 84 57.
(c) Reuters Limited 1997.
