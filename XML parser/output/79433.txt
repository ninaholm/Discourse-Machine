UNIBANK FORVENTER STIGENDE PENGEMARKEDSRENTER.

KØBENHAVN, 27 januar (Reuter) - Unibank Markets forventer en korrektion i opadgående retning i det danske pengemarked på 10-15 bp. inden for de følgende uger. Det fremgår af bankens ugentlige prognose.
- Denne bevægelse kommer bl.a. som en reaktion på udebleven dansk reponedsættelse og på økonomiske nøgletal. Rentestigningen vil være betinget af et sælgerdomineret obligationsmarked primært i den korte ende, og at kronen ikke styrkes markant fra det nuværende niveau, skriver Unibank Markets&apos; analytikere.
På samme tid forventer banken, at kurven for de danske pengemarkedsrenter er på vej mod et mere normalt udseende. Det forventes at betyde, at rentespændet mellem tre månedersrenten og et årsrenten går mod 25 bp. (/slj).
(c) Reuters Limited 1997.
