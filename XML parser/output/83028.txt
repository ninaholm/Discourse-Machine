Amarada Hess stopper Saxo-1 boring i Nordsøen.

KØBENHAVN, 24 april (Reuter) - Efterforksningsboringen Saxo-1 i den vestligste del af det danske område i Nordsøen er stoppet, oplyser Energistyrelsen. Saxo-1 boringen er gennemført af et konsortie med deltagelse af britiske Amarada Hess (40 pct.), hollandske Premier Oil (20 pct.), danske Denerco (20 pct.) samt danske DOPAS.
- Resultaterne fra boringen bekræftede tilstedeværelsen af de forventede reservoirlag. Boringen bliver nu lukket permanent, skriver Energistyrelsen.
Det betyder sædvanligvis, at der ikke blev fundet tilstrækkelige oliemængder i boringen.
Ejerkredsen bag Denerco består af 12 kommanditister, heriblandt DPE I/S, der ejer 12,5 pct. af Denerco. DPE ejes af Højgaard &amp; Schultz og Monberg &amp; Thorsen Oil. Derudover ejer et FLS-selskab, Ove Arkil Energi og GN Store Nord Energi hver 4,17 pct. af Denerco.
DOPAS er et datterselskab af Dansk Olie og Naturgas.
- Stig Ørskov Pedersen (+45) 33 96 96 59.
(c) Reuters Limited 1997.
