FLERTAL I EUROPAUDVALG FOR NÆSE TIL MIMI J.

KØBENHAVN, 13 september (Reuter) - Om en uge vil partierne uden om regeringen give erhvervsminister Mimi Jacobsen (CD) en næse for håndteringen og dårlig information om den såkaldte hemmelige erklæring, oplyser Lene Espersen (K) efter mødet i folketingets Europaudvalg fredag.
Lene Espersen frygter, at et flertal af medlemslandene hemmeligholder erklæringen, fordi den i virkeligheden giver mulighed for generelle støtteordninger til værfter. Det er en anden forklaring, end den danske regering lægger for dagen.
