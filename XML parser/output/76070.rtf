{\rtf1\ansi\deff0
Valuta - FRF ses presset ved 3,43 DEM næste uge.\line 
\line 
KØBENHAVN, 30 august (Reuter) - Den franske franc har\line 
været i centrum af begivenhederne på valutamarkedet i\line 
denne uge, og det kan den også komme i næste uge.\line 
- Den franske franc vil ikke bryde 3,43 per D-mark i\line 
løbet af fredagen, men valutaen vil fortsat komme under\line 
pres i næste uge, mener valutahandler Henrik Mundbjerg fra\line 
Midtbank.\line 
I dag er francens skæbne knyttet tæt sammen med\line 
udviklingen i dollaren, og hvis FRF kommer over 3,43 per\line 
D-mark, vil det være fordi US-dollar bryder nedad, mener\line 
Henrik Mundbjerg.\line 
- Det er dog ikke sandsynligt, at FRF bryder 3,43 i\line 
dag, da dollaren er pænt købt fra fredag morgen, hvilket\line 
har taget lidt af presset fra den franske valuta. Samtidig\line 
er der udsigt til en stabil til lidt faldende tysk D-mark,\line 
som også vil dæmpe presset på francen, vurderer han.\line 
Kursen på valutaen er fredag formiddag 3,4250, og når\line 
kursen 3,4305 bedømmes som psykologisk vigtigt, er det\line 
fordi det netop er her toppen af det gamle\line 
ERM-udsvingsbånd befinder sig.\line 
Markedet svirrede torsdag med rygter om intervention\line 
fra den franske centralbanks side.\line 
- Banken var tilsyneladende aktiv i både DEM-FRF og\line 
USD-DEM, siger Henrik Mundbjerg, men som det er kutyme har\line 
Bank of France hverken villet be- eller afkræfte sin\line 
deltagelse.\line 
Den danske valuta har været stille og stabil gennem\line 
fredag morgen og formiddag, og den vil blive liggende\line 
mellem 3,8650 til 3,8670 frem til weekenden, skønner\line 
Henrik Mundbjerg.\line 
- Rent spekulativt bliver kronen nok ikke flyttet i\line 
dag, men man kan selvfølgelig ikke udelukke, at der kommer\line 
en stor kommerciel handel senere på dagen, siger han.\line 
Prognosen for kronens tilstand i næste uge er ganske\line 
afdæmpet.\line 
- Kronen bliver hængende omkring det nuværende\line 
kursniveau, men kan komme op ved 3,87, i takt med pres på\line 
den franske franc og eventuelt den svenske krone i næste\line 
uge, siger Henrik Mundbjerg fra Midtbank.\line 
Han vurderer, at den franske franc vil bevæge sig\line 
selvstændigt i næste uge, uden at skæve til retningen i\line 
US-dollar.\line 
DEM/DKK  USD/DKK FRF/DKK USD/JPY USD/DEM\line 
Fredag    11.02  3,8660   5,7170  1,1285  108,40  1,4785\line 
Torsdag   15.02  3,8670   5,7175  1,1280  108,35  1,4780\line 
(/klp).\line 
(c) Reuters Limited 1996.\line 
}