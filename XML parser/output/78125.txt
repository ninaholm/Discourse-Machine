AKTIEUDBUD I VEST-WOOD LUKKET - AROS.

KØBENHAVN, 10 december (Reuter) - Salget af aktier i Vest-Wood er afsluttet. Det fremgår af en fondsbørsmeddelelse fra Aros Securities.
- På baggrund af de indkomne ordrer er det nu besluttet at lukke aktieudbuddet. Dette gælder både for bookbuilding-ordrer og ordrer under 5.000 stk. aktier, skriver Aros Securities.
Oplysninger om udbudskurs og reduktion vil blive offentliggjort senere.
De nye aktier forventes optaget til notering på Københavns Fondsbørs den 12. december.
Vest-Wood udbød 200.000 stk. aktier i fri tegning. Kapitalforhøjelsen er garanteret af Aros Securities og Sparekassen Nordjylland. (/slj).
(c) Reuters Limited 1996.
