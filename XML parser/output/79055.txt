PHØNIX SER NEUTRALT PÅ KØBSTILBUD - ADM DIR.

KØBENHAVN, 15 januar (Reuter) - Ledelsen hos den danske entreprenør, Phønix Contractors i Vejen, forholder sig neutralt til planerne om en norsk overtagelse af selskabet, oplyser adm. direktør Poul Nørby til Reuters Finans.
- Vi må afvente og se det videre sagsforløb, inden vi kan udtale os om det er et positivt eller negativt træk. Foreløbig forholder jeg mig neutralt, siger Poul Nørby.
Norske Rieber &amp; Søn ASA har fremsat købstilbud på alle aktier i det danske selskab. Poul Nørby kendte intet til de planer før onsdag morgen, oplyser han.
(c) Reuters Limited 1997.
