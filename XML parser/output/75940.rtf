{\rtf1\ansi\deff0
ANALYTIKERE SER POSITIVT PÅ CARLSBERG-BASS AFTALE.\line 
\line 
KØBENHAVN, 26 august (Reuter) - Aftalen mellem Carlsberg og engelske Bass, om et salg af Carlsberg-Tetley til Bass bliver modtaget positivt af de danske aktieanalytikerne.\line 
- Aftalen ser umiddelbart meget fornuftig ud, men der er lidt uklarhed omkring hvilken effekt, det får rent indtjeningsmæssigt på kort sigt, siger en analytiker.\line 
Ifølge aftalen, så køber Bass Allied Domecq&apos;s 50 pct. andel i Carlsberg-Tetley, hvorefter Carlsberg giver sin halvdel plus 20 mio. pund for en 20 pct.&apos;s ejerandel i fusionen af Carlsberg-Tetley og Bass&apos; bryggeriaktiviteter.\line 
Baseret på tallene fra Carlsberg-Tetley og Bass seneste årsregnskaber var den samlede omsætning på ca. 2.500 mio. GBP, og driftsresultatet før renter på 165 mio. GBP.\line 
Samtidig forventes sammenlægning indenfor tre år, at muliggøre årlige driftsbesparelser på 90 mio. GBP.\line 
- En andel på 20 pct. af 165 mio. GBP er alt andet lige bedre end 50 pct. af 47 mio. GBP, som var årsresultatet for Carlsberg-Tetley. Hvis man så lægger besparelserne på 90 mio. GBP oveni, så ser det endnu bedre ud, vurderer analytikeren.\line 
Derudover forventer analytikeren, at der kommer nogle effekter på finansnetto - hvilke er dog endnu lidt uklart.\line 
Generelt så mener han, at der er rimelig meget slør i de offentliggjorte tal, og at analytikerne nok skal bruge noget tid før de helt kan gennemskue de økonomiske konsekvenser i aftalen.\line 
- Noget af det meste interessante i denne her sammenhæng er måske, hvordan det vil gå salget af Carlsbergs produkter på lidt længere sigt, fortsætter analytikeren.\line 
Selvom Carlsberg nok har forsøgt at sikre sig på alle mulige måder i det omfattende aftalesæt, som er indgået med Bass, så er det spørgsmålet, om Carlsbergs ølsalg kan opretholdes, vurderer en anden analytiker.\line 
- En meget stor del af det Carlsberg salg, som har fundet sted tidligere, har fundet sted mere eller mindre tvungent, som følge af aftalen med Allied pubs. De aftaler udløber i slutningen af 1997, siger en analytiker.\line 
Når aftalerne udløber i 1997 skal bryggerierne ud og konkurrerer på reelle markedspriser og kan således ikke tvinge pubberne til kun at fører deres øl-mærke.\line 
En anden analytiker er dog ikke så nervøs for Carlsbergs øl-salg i England, da han mener, at bryggeriet er garanteret en minimumsvolumen.\line 
- Det vil undre mig meget, om de ikke også har fået garanteret minimums-reklamebudgetter, og samtidig vil Carlsberg jo fortsætte med, at markedsføre deres egne produkter i England, vurderer analytikeren.\line 
Nu venter alle parter bare på, at aftalen skal blive godkendt af de engelske konkurrencemyndigheder.\line 
Hvis aftalen ikke bliver godkendt, så er aftalen, at Carlsberg fra Bass overtager alle fra Allied Domecq erhvervede rettigheder for 110 mio GBP.\line 
- Men jeg mener, at Carlsberg er bedre stillet med de 20 pct. i Bass eller med alle rettighederne til Allied Domecq end med sin 50 pct. ejerandel i Carlsberg-Tetley, vurderer en analytiker.\line 
En anden bryggeri-analytiker mener, at de involverede parter har gjort et godt stykke fodarbejde for at få de engelske myndigheder til at godkende aftalen, og at der derfor nok ikke bliver de store problemer.\line 
- Myndighederne var ret hurtige til at godkende Scottish &amp; Newcastle&apos;s køb af Courage for nylig. Og myndighederne er også opmærksomme på, at der må ske et eller andet i den engelske øl-branche, fordi der er en overkapacitet i markedet på omkring 20 pct., siger analytikeren.\line 
Han mener, at myndighederne måske vil gribe ind over for den nye bryggeri-gigant i Midtengland, hvor Bass og Carlsberg-Tetley tilsammen får en markedsdominans på 70 pct.\line 
- Men det vil kun være naturligt at lukke et bryggeri i Midtengland, og Bass har et i Sheffield og Carlsberg-Tetley et i Leeds. Det er forholdsvis tæt på hinanden, siger analytikeren.\line 
Carlsberg aktien steg umiddelbart fire kr. på aftalen, men er henover dagen faldet lidt tilbage igen og slutter dagen en kr. højere i 337.(/jnu/sow).\line 
(c) Reuters Limited 1996.\line 
}