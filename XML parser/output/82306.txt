Bruttoskatten på vej mod 12 pct - Anders Fogh.

KØBENHAVN, 4 april (Reuter) - Bruttoskatten vil stige til foreløbig 12 pct., hvis Socialdemokratiet er i regering efter næste valg. Sådan lyder advarslen fra Venstres Anders Fogh Rasmussen i Magasinet Liberal, som skrives og redigeres af bl.a. en række Venstre-politikere.
- Finansminister Mogens Lykketoft har bebudet, at den plan om højere bruttoskat, som blev tilbudt de konservative sidste efterår, vil blive taget frem igen efter et kommende valg, skriver Anders Fogh Rasmussen.
Han forudser derfor, at bruttoskatten vil stige til 12 pct., hvis Socialdemokratiet er i regering efter valget.
Og den liberale Venstre-ordfører udelukker ikke, at bruttoskatten kan stige yderligere. Han henviser til, at Mogens Lykktoft i slutningen af 1980&apos;erne foreslog en bruttoskat på 25-30 pct.
Bruttoskatten blev indført, efter den første Nyrup-regering kom til magten i 1993.
- Morten Bonde Pedersen (+45) 33 96 96 51.
(c) Reuters Limited 1997.
