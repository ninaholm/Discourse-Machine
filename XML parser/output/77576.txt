ROYAL CPH UD AF STRID OM NAVNET GEORG JENSEN - ØU.

KØBENHAVN, 18 november (Reuter) - Royal Copenhagen er ved at trække sig i den juridiske strid med arvinger efter Georg Jensen, skriver Økonomisk Ugebrev (ØU) mandag.
Striden drejer sig om, Royal Copenhagens ret til at bruge navnet Georg Jensen i markedsføringen af varer, der falder uden for den traditionelle sølv og stålprodukter.
Georg Jensens arvinger har klaget over misbrug af navnet og har krævet en andel i Royal Copenhagens indtægter ved at bruge navnet.
- Nu har vi imidlertid revurderet de produktklasser, hvor vi mener, vi har brug for Georg Jensen-navnet, og resulatet er, at vi søger om et snævrere antal produktgrupper. Det drejer sig udelukkende om produkter, som allerede er indarbejdet, siger adm. dir. Leonhard Schrøder til ugebrevet. (/uha).
(c) Reuters Limited 1996.
