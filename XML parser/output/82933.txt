Inflationsfald i marts ej niveauskifte - Unibank.

KØBENHAVN, 23 april (Reuter) - Det noget overraskende fald i inflationstakten i marts til 1,7 pct. fra 2,2 pct. i februar er næppe udtryk for et niveauskifte til under 2,0 pct., vurderer Unibank Markets.
- Vi forventer en markant stigning i inflationstakten i april, der vil rette op på effekten af det lidt forsinkede udsalg, der i år lappede over fra slutningen af februar til marts. Vi tror ikke, at der er tale om et niveauskifte til under 2,0 pct., siger analytiker i Unibank Markets, Henrik Sørensen til Reuters Finans, der dog betegnede tallene som ganske positive.
(c) Reuters Limited 1997.
