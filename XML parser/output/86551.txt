Natbank tilbagekøbte indskudsbeviser for 5,7 mia.

KØBENHAVN, 12 august (Reuter) - Nationalbanken tilbagekøbte tirsdag indskudsbeviser fra pengeinstitutterne for 5,7 mia. kr., oplyser Nationalbanken.
Tilbagekøbsrenten er 3,50 pct. plus et tillæg på 0,05 pct. Indskudsbevis-renten er uændret fra Nationalbankens seneste operation i indskudsbeviser.
Tilbagekøbene er udelukkende foretaget i serie 97/33 med forfald 15. august. Dermed blev markedets beholdning af disse indskudsbeviser reduceret til 62,4 mia. kr. fra 68,1 mia. kr.
- Ole Mikkelsen (+45) 33 96 96 54.
(c) Reuters Limited 1997.
