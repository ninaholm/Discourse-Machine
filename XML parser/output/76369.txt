Valuta - USD dykker efter stort handelsunderskud.

KØBENHAVN, 18 september (Reuter) - Et stort underskud
på den amerikanske handelsbalance i juli, sendte onsdag
eftermiddag dollaren ud i frit fald til dagens laveste
kurs mod både D-mark og yen.
Samhandlen mellem USA og den øvrige verden endte med
et underskud på 11,68 mia. USD, set med amerikanske øjne.
Når handelstallet kunne få dollaren til at falde, var det
fordi økonomer på forhånd havde forudset et
handelsbalanceunderskud på 8,8 mia. USD.
Desuden bidrog udviklingen i forhold til Japan til den
negative reaktion i valutamarkedet, siger dealere.
Det bilaterale underskud med Japan steg hele 33 pct.
til 4,31 mia. USD.
Dollaren faldt under 110 yen efter underskudet blev en
kendsgerning, og har siden bevæget sig hurtigt ned i
området af 109,30 yen. Mod den tyske valuta er US-dollar
trukket ned under 1,5100.
Dollarsvækkelsen har hjulpet den tyske D-mark op i
forhold til de europæiske valutaer, og det er også gået
lidt ud over den danske krone. Det er dog primært den
franske franc, der lider under D-marken fremgang i den
sene eftermiddagshandel onsdag, siger valutahandlere.
DEM/DKK  USD/DKK FRF/DKK USD/JPY USD/DEM
Onsdag    14.59  3,8520   5,8100  1,1290  109,35  1,5080
Onsdag    11.19  3,8495   5,8280  1,1315  110,20  1,5140
(/klp).
(c) Reuters Limited 1996.
