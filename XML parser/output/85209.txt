Denka ser væsentlig forbedring af resultat 97/98.

KØBENHAVN, 27 juni (Reuter) - Denka Holding forventer en væsentlig forbedring af overskud før skat i regnskabsåret 1997/98 i forhold til det foregående år. Det fremgår af koncernens regnskab for 1996/97.
- Der forventes i regnskabsåret 1997/98 en stigende nettoomsætning og en væsentlig forbedring af resultatet før skat. Resultatforventningerne er bl.a. begrundet med, at koncernens selskaber har styrket deres profil og markedsposition og er gearet til en aktivitetsmæssig udvidelse, skriver Denka Holding.
I 1996/97 fik koncernen et ordinært overskud før skat på 12,1 mio. kr. efter et underskud året før på 19,7 mio. kr.
(c) Reuters Limited 1997.
