{\rtf1\ansi\deff0
DONG ØNSKER TYVSTART AF ØGET GASLEVERING FRA DUC.\line 
\line 
KØBENHAVN, 4 september (Reuter) - Dansk Olie og Naturgas&apos; (DONG) aftale med Dansk Undergrunds Consortium (DUC) om muligheden for øget køb af naturgas i 4. kvartal 1996, karakteriseres af DONGs direktør, Peter Skak-Iversen, som en tyvstart på den aftale, der træder i kraft næste år.\line 
Ifølge DONGs halvårsregnskab onsdag har selskabet indgået en aftale med DUC om eventuelt at øge salget af naturgas i årets sidste tre måneder, hvis der er optræk til endnu en kold vinter.\line 
- Den aftale, vi har indgået med DUC, er sådan set en tyvstart på aftalen fra 1993, om at DUC fra den 1. januar 1997 skal øge sin naturgasleverancer med 50 pct., forklarer Peter Skak-Iversen.\line 
Han siger videre, at der ikke er tale om en afgrænset mængde naturgas, som DUC får mulighed for at sælge ekstraordinært i slutningen af året. Det vil afhænge af behovet. A. P. Møller ejer 39 pct. af DUC.\line 
Ifølge aftalen fra 1993 skal DUC levere 17 mio. kubikmeter naturgas i døgnet frem til skæringsdatoen den 1. januar 1997.\line 
Derefter skrues der op for hanerne, så der hvert døgn leveres 24 mio. kubikmeter.\line 
- DUC er ved at være på plads til at levere den øgede mængde naturgas. Derfor har det været muligt at lave aftalen, siger Peter Skak-Iversen.\line 
I halvårsregnskabet forklares det, at DONG pga. den hårde vinter i fjor har oprettet et nødberedskab, der bl.a. indebære de øgede gasleverancer fra DUC.\line 
Udover aftalen med DUC har DONG aftalt med de tyske naturgasselskaber Ruhrgas og BEB, at DONGs eksport af gas skal reduceres de næste tre år.\line 
Samtidig er der indgået en nødforsyningsaftale med de to selskaber.\line 
- Der blev i 1. halvår 1996 solgt knap 2,8 mia. kubikmeter naturgas, en stigning i forhold til 1. halvår 1995 på 250 mio. kubikmeter eller ni pct. Den stigende afsætning skyldes dels kundetilgang og dels øget salg på grund af den kolde vinter i begyndelsen af året, forklarer DONGs ledelse i halvårsregnskabet. (/uha).\line 
(c) Reuters Limited 1996.\line 
}