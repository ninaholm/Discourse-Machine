Valuta - FRF svækket efter udtalelse fra BoF.

KØBENHAVN, 28 november (Reuter) - Den franske valuta
er torsdag svækket mod både D-marken og US-dollar efter
udtalelser fra et medlem af den monetære kommite i Bank of
France.
- Selv om det nuværende forhold mellem D-marken og
franske franc ikke er noget problem, så kan Tysklands
manglende forståelse mht. valutapolitik og pengepolitik
gøre en ændring af pariteten mellem de to valutaer
nødvendig, sagde Jean-Pierre Gerard fra Bank of France
torsdag i et interview med Le Monde.
Francen handles til kurs 3,3958 per D-mark mod 3,3876
sent onsdag, og i forhold til US-dollar er kursen faldet
til 5,2032 fra 5,1718.
Den italienske valuta fik også støtte af Gerard, der
sagde, at det ville være en fejltagelse at indføre Euro&apos;en
uden at tage Italien med.
- Hvis Italien opfylder Maastricht-kriterierne er der
ingen grund til, at de ikke skulle deltage i den fælles
mønt, udtalte Jean-Pierre Gerard.
Italiens valuta er steget til kurs 990,35, og det er
et par lire stærkere end sent onsdag.
US-dollar er generelt styrket i Europa, og den danske
krone er blevet en anelse stærkere mod D-marken torsdag
formiddag.
DEM/DKK  USD/DKK FRF/DKK USD/JPY USD/DEM
Torsdag   11.27  3,8370   5,8805  1,1300  113,55  1,5335
Onsdag    14.44  3,8380   5,8480  1,1320  113,20  1,5240
(/klp).
(c) Reuters Limited 1996.
