Danske aktier ventes at falde yderligere.

KØBENHAVN, 21 marts (Reuter) - De danske aktier ventes fredag at gentage øvelsen fra ugens fire første dage og dermed fortsætte ned. Torsdag blev det til et fald i KFX-indekset på hele 2,7 pct. til 153,75. Et fald i det amerikanske Dow Jones indeks på 0,8 pct. torsdag og udsigten til en påskeuge med FOMC-møde og mange markedsdeltagere på ferie er baggrunden for forventningen om et faldende dansk aktiemarked fredag.
- Det skal ikke op. Hvor meget det skal ned, er umuligt at skønne efter en dag som i går. Men der er ikke mange, der tager nye positioner i dag, siger en handler.
Et lidt mere roligt obligationsmarked og faldende renter er dog med til at give en forventning om et noget mere roligt marked end gårsdagens, hvor der til tider blev set tilløb til panikstemning. Samtidig bemærkes det fredag morgen, at faldet i Dow Jones indekset torsdag for næsten en tredjedels vedkommede skyldes et fald i tobaksaktien Philip Morris.
Udløbstimen for KFX marts futuren mellem kl. 11.00 og kl. 12.00 kan til gengæld forplumre vandene, idet de to største markedsdeltagere som vanligt ventes at have modsatrettede interesser.
Fredagens regnskabskalender beskrives som relativ uinteressant. Fem regnskaber ventes offentliggjort. Samtidig ligger Rederiet KIL og NESA over fra torsdag.
Torsdagens regnskab fra NKT Holding blev umiddelbart modtaget skidt med et fald på 16 kr. til kurs 405 i det negative marked. Faldet forklares dog delvist med, at handlerne knapt havde tid til at læse regnskabet i den hektiske stemning torsdag.
I New York rettede Tele Danmark sig en smule med en stigning på 4 kr. til kurs 330, mens Novo fortsatte syv kr. ned til kurs 683. ISS sluttede uændret i kurs 184.
KFX-aktier:  Kurs torsdag    kl. 15.30     +/- Novo-Nordisk .........   690      - 9 Den Danske Bank ........ 562     - 13 Tele Danmark ........... 326     - 15 Danisco ................ 390     - 14 D/S 1912 .......... 193.500  - 6.500 D/S Svendborg ..... 278.000  - 6.500 Sophus Berendsen ...... 796      - 5 Unidanmark ............ 340     - 12 Carlsberg ............. 399      - 8 BG Bank ................ 300      + 1. KFX-aktier:  Kurs torsdag    kl. 15.30     +/- FLS ................... 810     - 23 Københavns Lufthavne ... 690     - 15 Coloplast ............. 450     - 10 ISS ................... 184      - 5 Superfos ............... 728     - 22 Jyske Bank ............. 514     - 10 GN Store Nord .......... 675      - 6 Chr. Hansen ........... 830     - 10 Radiometer ............ 375      - 4 SAS Danmark ............. 66      - 3.
Stig Ørskov Pedersen (+45) 33 96 96 59.
(c) Reuters Limited 1997.
