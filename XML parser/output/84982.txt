Økonomer ser uændret årsstigning i engrospriser.

KØBENHAVN, 20 juni (Reuter) - Fire økonomer venter ifølge en Reuters-rundspørge en uændret årsstigningstakt i engrospriserne for maj. Gennemsnittet for økonomernes skøn lyder på en årsstigningstakt på 1,6 pct., hvilket er det samme som i april.
På månedsbasis ventes en stigning på 0,6 pct. efter en stigning fra marts til april på 0,9 pct.
Fremgangen skyldes ifølge Sydbank specielt en stigning i oliepriserne.
Samtidig ventes der en månedlig fremgang på 0,2 pct. i råvareprisindekset, svarende til en årsstigning på 3,7 pct., efter en stigning på 3,9 pct. på årsbasis i april og et fald på 0,4 pct. fra marts til april.
Råvareprisindeksets vægt i engrosprisindekset er ca. otte pct.
- Stig Ørskov Pedersen (+45) 33 96 96 59.
(c) Reuters Limited 1997.
