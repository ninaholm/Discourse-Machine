B&amp;W-KURATORER STÆVNER UNIBANK OG DDB - ØU.

KØBENHAVN, 3 februar (Reuter) - Kuratorerne i B&amp;W kræver nu, at Den Danske Bank og Unibank betaler 52 mio. kr. tilbage, som de mener, at bankerne uretmæssigt drænede værftet for kort før betalingsstandsningen i juni 1995.
- Kuratorerne er af den opfattelse, at storbankerne - da værftet sejlede mod afgrunden - drev selvbetjening ud over lovgivningens grænse og dermed drænede den synkede B&amp;W-skude for ca. 52 mio. kr., hedder det i ugebrevet.
Således havde B&amp;W Holding kort før betalingsstandsningen en gæld til Unibank på ca. 20 mio. kr. Den gæld blev udlignet ved en stor indbetaling. Banken har frigivet dette beløb, men har ifølge kuratorerne beslaglagt yderligere 30 mio. kr., der skal afleveres til boet.
For Den Danske Banks vedkommende blev B&amp;Ws gæld - også på ca. 20 mio. kr. - kort før betalingsstandsningen mere end tilbagebetalt. De indbetalte ialt 22 mio. kr. tilhører boet, mener kuratorerne.
En af boets kuratorer, advokat N.E. Nielsen, oplyser at de uden held har forsøgt at opnå et forlig med de to banker.
- Det stod hurtigt klart i forhandlingerne, at vi var alt for langt fra hinanden, så vi besluttede i en fart at udtage stævning, siger han til ugebrevet.
Både Unibank og Den Danske Bank tager ifølge ugebrevet stævningen med ro. (/uha).
(c) Reuters Limited 1997.
