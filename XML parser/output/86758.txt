Svækket krone slår igennem på eksport - Codan B.

KØBENHAVN, 15 august (Reuter) - Stigningen på syv pct. i industriens ordrebeholdning for juni i forhold til samme periode året før indikerer, at den svækkede kronekurs gavner eksportmarkederne, og mindsker frygten for en forringelse af betalingsbalancen, vurderer økonomerne i Codan Bank i en kommentar til dagens tal fra Danmarks Statistik, omkring industriens ordreindgang og omsætning.
Der har i første halvår været en stigende trend i ordreindgangen, og i andet halvår var der en markant vækst i ordreindgangen fra eksportmarkederne. Det er især ordreindgangen fra investeringsgoderne, som er vokset kraftigt.
- Dette kunne tyde på, at svækkelsen af den effektive kronekurs nu begynder at slå igennem på eksporten. Det mindsker umiddelbart frygten for en vedvarende forringelse af betalingsbalancen, skriver Codan Bank.
- Jørn Nurkka (+45) 33 96 96 55.
(c) Reuters Limited 1997.
