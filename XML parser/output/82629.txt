Spar Nord nedjusterer forventninger til KFX.

KØBENHAVN, 15 april (Reuter) - Den seneste rentestigning i USA og udsigten til yderligere to får nu analytikerne hos Spar Nord til at nedjustere forventningerne til KFX-indekset på Københavns Fondsbørs, fremgår det af Spar Nord Invest, som banken udgiver.
- Den amerikanske renteforhøjelse før påske og udsigten til to mere i 1997 gør, at vi nedjusterer vores skøn for KFX-indekset ultimo 1997 fra niveauet 160-165 til 155-160, skriver analytikerne.
Ved udgangen af 1996 var KFX i 136,13, og midt i marts var det over 160, men siden er indekset faldet tilbage til et niveau omkring 153.
- Ole Mikkelsen (+45) 33 96 96 54.
(c) Reuters Limited 1997.
