{\rtf1\ansi\deff0
ANALYTIKERE ER SKEPTISKE FØR EAC&apos;S HALVÅRSTAL.\line 
\line 
KØBENHAVN, 23 august (Reuter) - EAC skal med halvårsregnskabet, som kommer i begyndelsen af næste uge, bevise over for aktiemarkedet, at de nu har fået mere styr på tingene. Ellers risikerer selskabet, at markedet endnu engang vender tommelfingeren nedad.\line 
Det er en række analytikere, som Reuters Finans har talt med, enige om. Flere af analytikerne er skeptiske over for, om det er lykkedes EAC, at få sat gang i den omstruktureringen, som blev fremlagt i forbindelse med årsregnskabet.\line 
- Jeg tvivler på, at de er kommet i gang med deres restrukturering, og før de er kommet i gang med den, kan vi ikke give dem kredit for planen, siger en anden analytiker.\line 
Analytikerne forventer i gennemsnit, at EAC kommer med ordinært resultat før skat på 145 mio. kr. for de første seks måneder af 1996, mod 164 mio. kr. i samme periode året før.\line 
Selskabet fremlagde i marts sin strategiplan frem til år 2000. Heri hedder det bl.a., at EAC fremover vil satse på tre kerneområder, Grafisk, Konsumvarer og Fødevarer.\line 
På trods af planen har koncernen stadigvæk en masse sideaktiviteter, og flere af analytikerne ser gerne, at koncernen snart gør noget mere for at skille sig af med af dem.\line 
Selvom de fleste analytikere ikke er alt for positive i deres forventninger, findes der dog enkelte optimister.\line 
- Det er mit indtryk, at de er på rette vej. Jeg tror at vi kommer til at se en række resultater fra selskabet, som viser, at de stille og roligt arbejder med sagerne, siger en analytiker.\line 
På længere sigt forventer han, at EAC vil få en ganske pæn indtjeningsvækst. Men også han vil fremover hæfte sig ved, hvor hurtigt de kan skille sig af med deres problembørn - herunder Plumrose-slagterierne i Tyskland.\line 
Analytikeren understreger dog, at hvis halvårsregnskabet ikke viser de forventede forbedringer, ser det ikke godt ud for aktien.\line 
Siden halvårsregnskabet sidste år, har aktionærerne i EAC mistet 33 pct. i kursværdi på deres investering. Så deres tålmodighed er nok snart ved at være lidt tyndslidt, mener en analytiker\line 
Analytikerne forventer, at driftsresultatet i EAC vil falde fra 221 mio. kr. til 215 mio. kr. i første halvdel af 1996.\line 
Både på halv-og på helårsbasis forventer de, at koncernen vil tabe væsentligt mere på finansposterne end i de tilsvarende perioder året før. Således vurderer de, at finansnetto i årets første seks måneder vil udvise et minus på 70 mio. kr. mod 59 mio. kr. året før.\line 
Nedenfor følger analytikeres estimater for 1. halvår 1996 og for hele 1996 (alle tal i mio. kr.).\line 
[MORE].\line 
}