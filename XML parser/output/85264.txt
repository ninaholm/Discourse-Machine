VT Hld fremsætter købstilbud til Blücher-ejere.

KØBENHAVN, 30 juni (Reuter) - VT Holding fremsætter nu købstilbud til minoritetsaktionærerne i Blücher Metal, oplyser VT Holding mandag.
- Aktionærerne i Blücher Metal tilbydes for hver aktie af 100 kr. i Blücher Metal at modtage tre nye B-aktier af 20 kr. i VT Holding samt 560 kr. kontant. Købstilbuddet er gældende indtil den 4. august, skriver VT Holding i en meddelelse til Fondsbørsen.
VT Holding indgik den 17. juni en aftale med storaktionærerne i Blücher Metal om at overtage deres aktie, så VT Holding nu ejer 50,08 pct. af aktiekapitalen.
- Det er VT Holdings ønske, at så mange som muligt af Blücher Metals aktionærer accepterer tilbuddet, men så længe minoritetsaktionærer fortsat ejer en betydelig andel af aktiekapitalen, vil Blücher Metal fortsat være et selvstændigt børsnoteret selskabet, skriver VT Holding.
(c) Reuters Limited 1997.
