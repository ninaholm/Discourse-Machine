OLIERATER FALDT I SIDSTE UGE TRODS ØGET AKTIVITET.

OSLO 24 februar (Reuter) - Fragtraterne for de store
olietanksskibe faldt i sidste uge på trods af, at der
efter to uger med forholdvis ro på markedet, var øget
aktivitet.
Det fremgår mandag af det norske skibsmæglerfirma,
Bassøe Shipbrokers ugentlige rapport.
Således faldt fragtraten for de store olietanksskibe
over 160.000 tons dødvægt (VLCC&apos;er) med 2,5 point til WS
50 point på standardstrækningen mellem Rotterdam og Den
Persiske Golf. WS er et indeks, der angiver fragtrater
uafhængigt af skibenes størrelse og rute.
I Danmark er det først og fremmest rederiet A. P.
Møller , der har olietankskibe. Men
også D/S Norden er beskæftiget med sejlads af
råolie.
Bassøe rapporterer om følgende rate for en VLCC
(265-275.000 tons dødvægt) på strækningen Golfen -
Rotterdam (WS-point):
21.feb     14.feb     7.feb  31.jan  24.jan  50    52,5 52,5   52,5     55
Dette rateniveau svarer til følgende indtjening for en
turbinetanker på ca. 265.000 tons dødvægt (bunkerspris i
parentes. Alle beløb i dollar):
21.feb     14.feb     7.feb 31.jan 24.jan 16.100     18.300     18.400     17.800 19.700 (95)  (93)  (92)  (97)   (96)
For en moderne motortanker på ca. 275.000 tons dødvægt
svarer rateniveauet til følgende indtjening (samme
forudsætning for bunkerpris). Turen er beregnet ud fra en
returrejse i ballast gennem Suez:
21.feb     14.feb     7.feb 31.jan 24.jan 24.100     26.300     26.400     26.100 28.200 (95)  (93)  (92)  (97)   (96)
I 1995 var den gennemsnitlige VLCC-rate i henhold til
Bassøes ugerapport-indeks WS 50,61. Ud fra en
gennemsnitlig bunkerspris på 93,83 dollar, giver denne
gennemsnitsrate en T/C-indtjening på 13.186 dollar per dag
for en turbinetanker. T/C henviser til prisen for at leje
et skib på tid.
I 1994 var den gennemsnitlige VLCC-rate WS 39,82.
Dette svarer til en gennemsnitsindtjening på T/C-basis på
8.210 dollar per dag, ved en bunkerpris på 81,19 dollar.
Per 21. februar var det 1,0 mio. tons ledig
spottonnage fordelt på to af de største olietankskibe på
over 320.000 tons dødvægt (ULCC&apos;er) og en VLCC&apos;er i Den
Persiske Golf. Dette er 0,7 mio. ton mindre end ugen før.
De næste 15 dage vil 4,5 mio. tons ledig spottonnage
ankomme til Golfen fordelt på tre ULCC&apos;er og 11 VLCC&apos;er.
Dette er 0,3 mio. tons mindre end ugen før.
I 1995 var den gennemsnitlige tilgang af tonnage til
Den Persiske Golf på 15-dages basis 7,5 mio tons dødvægt.
I 1994 var tilgangen 9,7 mio. tons dødvægt.
Et enkelt tanksskib på ca. 229.000 tons dødvægt blev
rapporteret til skrotning i sidste uge. Dermed er tre
VLCC&apos;er solgt til skrot i år.
I 1996 blev i alt 15 af de store tanksskibe skrottet
mod 30 i 1995 og 40 i 1994, fremgår det af tidligere
Bassøe-rapporter. (/Reuter/uha)
-- Redaktionen (+45) 33 96 96 58.
(c) Reuters Limited 1997.
