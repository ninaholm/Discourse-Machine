RIEBER AFGIVER IKKE SIDSTE PHØNIX-BUD I DENNE UGE.

OSLO, 25 februar (Reuter) - Det norske Rieber &amp; Søn afviser at komme med sit endelige købstilbud på Phønix Contractors i denne uge. Det siger adm. direktør Olav Daviknes til Reuters.
- Phønix bad os om at deltage i en lukket budrunde, men det har vi takket nej til, siger han.
Daviknes bekræfter samtidig, at Rieber også i denne uge har opkøbt Phønix-aktier.
Rieber har senest budt 820 mio. kr. for aktierne i Phønix. Superfos har budt 808 mio. kr.
- Redaktionen (+45) 33 96 96 56.
(c) Reuters Limited 1997.
