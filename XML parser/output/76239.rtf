{\rtf1\ansi\deff0
DAHL PLANLÆGGER FLERE VIRKSOMHEDSKØB - DIREKTØR.\line 
\line 
STOCKHOLM, 10 september (Reuter) - VVS-grossisten Dahl vil fortsætte med at vokse gennem virksomhedskøp, siger adm. direktør i Dahl, Per-Olof Söderberg, til Reuters tirsdag.\line 
- Vi har til hensigt at fortsætte med at vokse gennem opkøb. Strategien ligger fast. Det gælder blot om, at finde noget som vi vil købe, siger Per-Oluf Söderberg.\line 
Han tilføjer, at Dahl ikke i øjeblikket er i færd med at købe nogen virksomheder op. Dahls seneste køb er Teamtrade i Norge og 49 pct. af den polske VVS-grossist Tadmar.\line 
- Vi har allerede en ledende position i Danmark og Norge. I Sverige og Finland vil vi forbedre vores position, og i Polen har vi taget det første skridt ind på markedet, siger Söderberg.\line 
Købet af andelen i polske Tadmar blev klar i august efter lange forhandlinger med myndighederne. Derefter indgik Tadmar en aftale om at overtage den polske VVS-grossist Tombud, hvilket ifølge direktøren burde gå i orden omkring den 1. december.\line 
- Det betyder, at vi bliver repræsenteret syv steder i Polen, men også her har vi til hensigt at vokse væsentligt og blive landsdækkende. Det vil ske i løbet af de nærmeste år, vurderer den administrerende direktør for Dahl. (/Reuter/eep).\line 
(c) Reuters Limited 1996.\line 
}