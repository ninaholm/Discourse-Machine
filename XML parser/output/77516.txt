FIH-AKTIEN ER STÆRKT UNDERVURDERET - P&amp;P.

KØBENHAVN, 14 november (Reuter) - Finansieringsinstituttet for Industri og Håndværk (FIH) er stærkt undervurderet, skriver månedsmagasinet Penge &amp; Privatøkonomi (P&amp;P) torsdag.
- En samlet vurdering betyder efter vores opfattelse, at FIH udfra det nuværende kursniveau for banker og andre aktier generelt burde handles i niveauet omkring kurs 150, konkluderer bladet i artiklen.
Der henvises til, at aktien i niveauet 118 handles til en kurs indre værdi på omkring 0,85 på det forventede 1996-resultat.
- FIH aktien er markant undervurderet i forhold til den øvrige sektor. Formentlig skyldes det en ubegrundet frygt for stigende konkurrence på erhvervskundemarkedet, hedder det i artiklen.
Men på trods af den stigende konkurrence, er det i det seneste halvårsregnskab lykkedes at udvide rentemarginalen med over 40 pct., som ifølge bladet primært skyldes selskabets høje kreditrating, som ikke overgås af noget finansielt selskab i Skandinavien.
FIH handles torsdag formiddag i kurs 123, to kr. højere end lukkekursen onsdag, og der er omsat knap 30.000 stk. alt inklusiv. (/olm).
(c) Reuters Limited 1996.
