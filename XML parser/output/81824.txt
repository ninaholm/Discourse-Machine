Virksomheder ser lyst på 1997 - Handelskammer.

KØBENHAVN, 20 marts (Reuter) - De danske virksomheder ser lyst på 1997. Specielt de større virksomheder har positive forventninger. Det fremgår af Det Danske Handelskammmers seneste konjunkturvurdering foretaget blandt organisationens medlemsvirksomheder.
- Det er de største firmaer, som er mest positive, idet 78 pct. af virksomhederne med en omsætning på over 100 mio. kr. mener, at omsætningen vil være større i 1997. Tilsvarende mener 52 pct. af virksomhederne med en omsætning på under 10 mio. kr., at omsætningen vil være stigende, skriver Det Danske Handelskammer.
I forhold til virksomhedernes vurdering i starten af 1996 er mønstret stort set uændret. I 1996 forventede 66,5 pct. af virksomhederne et stigning i omsætningen i forholdet til året før mod 65 pct. i 1997, fremgår det af analysen.
Det er de største virksomheder, der har de højeste forventninger til importen. 77 pct. af virksomhederne med en omsætning på over 100 mio. kr. har en positiv forventning til udviklingen i importen mod 62 pct. af alle virksomheder.
I 1996 troede kun 37 pct. af medlemsvirksomhederne på en stigning i importen.
En tredjedel af Handelskammerets medlemsvirksomheder forventer en stigende beskæftigelse i år, mens knap otte pct. forventes en nedgang i beskæftigelsen.
I 1996 var virksomherne meget delte i forventningen til beskæftigelsen. Ca. en fjerdedel troede på en stigning, ligeledes en fjerdedel kalkulerede med et fald, mens den resterende halvdel forventede et uændret beskæftigelsesniveau.
- Eva Elgaard Pedersen (+45) 33 96 96 57.
(c) Reuters Limited 1997.
