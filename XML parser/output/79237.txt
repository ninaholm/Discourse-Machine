JELVED BRINGER ØSTEUROPA IND I EU-DEBATTEN.

KØBENHAVN, 21 januar (Reuter) - Økonomiminister Marianne Jelved bringer Østeuropa ind i den aktuelle EU-debat. Hendes ministerium udgiver i dag tirsdag en pjece om EUs udvidelse mod øst. Pjecen er den første i en række publikationer op til regeringskonferencen i 1996-97.
- Udvidelsen af EU med de central-og østeuropæiske lande er højt prioriteret på EUs dagsorden de kommende år. Det er med EUs regeringskonference, der skabes grundlag for udvidelsen mod øst. Regeringen håber derfor, at denne pjece vil medvirke til bred folkelig og politisk debat om EUs udvidelse mod øst, siger Marianne Jelved. (/mbp).
(c) Reuters Limited 1997.
