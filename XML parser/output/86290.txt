A P Møller-aktierne trak ned i KFX-indekset.

KØBENHAVN, 5 august (Reuter) - Et kursfald i de to indekstunge A. P. Møller-aktier, D/S 1912 og D/S Svendborg, sidst på dagen var hovedårsagen til, at KFX-indekset tirsdag faldt 1,51 point til 185,17.
- Der var en sælger, der sidst på dagen udbød Møller-aktier til lavere kurser, hvilket trak ned i indekset. Ellers lå markedet omtrendt på niveauet med en lille svag undertone, hvilket indikerer en positiv opstart i morgen, siger en handler.
Om den positive tone kan holde i morgen afhænger dog af udviklingen i USA, tilføjer han.
(c) Reuters Limited 1997.
