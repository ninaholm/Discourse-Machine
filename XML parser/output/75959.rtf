{\rtf1\ansi\deff0
FL97 HOLDER REGERINGS-LØFTE OM NUL INITIATIV - V.\line 
\line 
KØBENHAVN, 27 august (Reuter) - Der er ingen initiativer regeringens forslag til finanslov for 1997, der kan løse de fundamentale problemer i dansk økonomi, mener oppositionspartiet Venstre.\line 
- Man må sandelig konstatere, at regeringen overholder løftet om, at der ikke skal tages initiativer til at løse de fundamentale strukturproblemer i dansk økonomi, siger Venstres finanspolitiske ordfører Thor Pedersen i en kommentar til regeringsforslag, der blev offentliggjort tirsdag.\line 
Han mener ikke, at finansminister Mogens Lykketoft har gjort noget for at demontere den tikkende bombe under dansk økonomi, som en stadigt voksende statsgæld gør.\line 
- Desværre har han brugt sine talenter alene på at lave fiduser, kreativ bogføring og tilsidesættelse af gældende lovgivning, først og fremmest for at skjule problemernes omfang, siger Thor Pedersen om Mogens Lykketoft. (/olm).\line 
(c) Reuters Limited 1996.\line 
}