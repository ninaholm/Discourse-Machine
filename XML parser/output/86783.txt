Scanbox Asia Pacific fik overskud i halvår.

MELBOURNE, 18 august (Reuter) - Det børsnoterede australske filmproduktions-og rettighedsselskab, Scanbox Asia Pacfic, hvor Scanbox ejer 51 pct. af aktiekapitalen, kom ud af de første seks måneder af 1997 med et overskud af den primæredrift på 157.190 AUD, fremgår det af selskabets halvårsregnskab.
Resultatet var langt bedre end ventet, da selskabet i børsprospektet havde stillet i udsigt, at de første seks måneder ville byde på et underskud i størrelsesordnen 10.991 AUD.
- Vi er meget tilfredse med selskabets udvikling og specielt, at vi har overgået vores forventninger fra børsprospektet, skriver selskabets bestyrelsesformand, Kerry Wright i regnskabet.
Scanbox Asia Pacific har afleveret sin første film, Boogie Boy, i slutningen af juni, og selskabets anden film, Sanctuary, er i øjeblikket under færdig redigering.
Resultatet efter skat blev et overskud på 91.137 AUD mod et forventet underskud på 7.034 AUD. (1 AUD = 5,1415)
- Jørn Nurkka (+45) 33 96 96 55.
(c) Reuters Limited 1997.
