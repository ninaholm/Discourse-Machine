AFKAST PÅ 12,1 PCT. I MYINVEST AFDELING P.

KØBENHAVN, 27 august (Reuter) - Investeringsforeningen Myinvest afdeling P, fik i første halvdel af 1996 et afkast på 12,1 pct.
- Aktiebeholdningen har været stabil med en fortsat høj vægt i DEM-blokken, fremgår det af foreningens halvårsregnskab tirsdag.
Afdelingen fik et regnskabsmæssigt overskud på 3,1 mio. kr. mod et underskud på 15.000 kr. i første halvdel af 1995.
Afdeling U opnåede i første halvår et afkast på 7,0 pct. målt på indre værdi incl. udbytte.
- Stigningen skyldes pæne kursstigninger på aktiebeholdningerne, mens obligationerne kun gav et moderat afkast, hedder det videre i regnskabet.
Afdeling P er børsnoteret, mens afdeling U ikke er noteret.
- I andet halvår 1996 forventes et rimeligt gunstigt aktiemarked i Europa efter sommerens korrektion i markedet, samt et rimeligt stabilt renteniveau, vurderer ledelsen. (/jnu).
(c) Reuters Limited 1996.
