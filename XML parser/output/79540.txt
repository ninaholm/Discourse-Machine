Valuta - Analytikere venter korrektion i USD/JPY.

KØBENHAVN, 29 januar (Reuter) - Dollaren bliver
handlet op fra start i onsdagens europæiske valutamarked,
men vi kan se frem til en mindre, men naturlig korrektion
i den amerikanske valuta i dag, mener analytikere.
Især i USD/JPY vil en korrektion være sandsynlig, men
den underliggende trend vil stadig være stigende, siger
analytikerne.
- Den amerikanske økonomi ser godt ud, så dollaren har
generelt mere stigningspotentiale, men jeg tror, at vi vil
se en mindre yen-stigning senere i dag, siger Glen Davies,
cheføkonom ved Credit Lyonnais.
En eventuel korrektion i USD/JPY senere onsdag vil
også kunne føre til svækkelser af dollarens niveau mod
tyske D-mark, vurderer analytikere.
Onsdag eftermiddag byder kun på et enkelt amerikanske
nøgletal, nemlig varige forbrugsgoder kl. 14.30 dansk tid.
Internationale økonomer venter en stigning på 1,2 pct. i
december mod minus 1,6 i november. Forventningerne
fordeler sig mellem minus 0,2 pct. og 2,4 pct.
DEM/DKK  USD/DKK FRF/DKK USD/JPY USD/DEM
Onsdag    11.36  3,8155   6,3020  1,1300  122,55  1,6530
Tirsdag   14.45  3,8140   6,3050  1,1310  120,75  1,6535
(/klp).
(c) Reuters Limited 1997.
