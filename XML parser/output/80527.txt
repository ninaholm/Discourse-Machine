Dansk inflation vil falde igen i februar - Salomon.

KØBENHAVN, 21 februar (Reuter) - Den lidt overraskende stigning i den danske inflation i januar vil være forsvundet i februar. Det vurderer det amerikanske finanshus Salomon Brothers fredag.
- Stigningen i inflationen i januar var midlertidig, og inflationen vil i februar falde tilbage til omkring 2,3 pct. Hovedårsagen til stigningen i januar var en markant stigning i priserne på beklædning, skriver Salomon Brothers i en kommentar.
De danske forbrugerpriser steg i januar med 0,2 pct. svarende til en stigning på 2,7 pct. år/år.
(c) Reuters Limited 1997.
