Torms Panda blev solgt for 26,5 mio USD - Søfart.

KØBENHAVN, 23 maj (Reuter) - D/S Torm og det svenske rederi Gotland fik ca. 26,5 mio. USD (171 mio. kr.) for produkttankskibet Panda, der er blevet solgt til et selskab med Marininvest som bestyrende reder. Det skriver Søfart fredag.
- Det er sket til en pris omkring 26,5 mio. USD eller lidt mere end Torm Kristina, der nylig blev solgt for 25,7 mio. USD (177 mio. kr.). Panda afleveres i løbet af en måneds tids efter en rundrejse med nafta fra AG (Den Persiske Golf, red.) til Japan, skriver Søfart.
D/S Torm meddelte den 16. april, at rederiet og Gotland havde solgt Panda til udenlandske interesser. Samtidig oplyste Torm, at salget ville påvirke Torms halvårsresultat positivt.
Torm Kristina blev i februar solgt til græske Thenamaris.
- Eva Elgaard Pedersen (+45) 33 96 96 57.
(c) Reuters Limited 1997.
