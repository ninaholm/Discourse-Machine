Aktiemarkedet ventes at sive yderligere onsdag.

KØBENHAVN, 17 juni (Reuter) - KFX-indeksets tirsdags-glidetur fra mandagens rekord-top ventes at fortsætte onsdag, vurderer en handler.
- Vi regner med, at markedet vil blive ved med at falde i morgen. De amerikanske tal (for bla. industriens kapacitetsudnyttelse) fik obligationerne i USA og Tyskland til at falde, og det smittede af på aktiemarkedet, siger handleren, og henviser til, at KFX-indekset begyndte at falde over middag, efter at have kørt jævnt op hele formiddagen.
KFX-indekset faldt tirsdag 0,53 pct. til 170,94.
(c) Reuters Limited 1997.
