Presserunde - Generelle nyheder tirsdag 17 juni.

Reuters står ikke inde for avisartiklernes nøjagtighed 1) Det er nu kun Sverige, der bakker op om Danmark i kampen om at forbedre miljøgarantien i EU-traktaten. De øvrige EU-lande, der plejer at støtte os i miljøspørgsmål, er faldet fra. Hollands regeringschef, Wim Kok, forsøgte i går at lukke diskussionen, men det afviste statsminister Poul Nyrup Rasmussen og lagde dermed op til konflikt. (Jyllands-Posten side 1, Jyllands-Posten 2. sektion side 1, Berlingske Tidende side 1, 12 og 13, Det Fri Aktuelt side 1, 4-8, Information side 1 og 3, Politiken side 1, 8 og 9)
2) Det er den største ikke-historie, jeg har oplevet i det halve år, jeg har været minister. Kulturminister Ebbe Lundgaard (R) er stærkt irriteret over weekendens skriverier og debat om det politiske udspil om velfærdsstaten, som han og en gruppe yngre radikale længe har arbejdet med. Krav fra baglandet om irettesættelse af Ebbe Lundgaard, fordi han tilsyneladende var gået bag om ryggen på partileder Marianne Jelved, er ifølge kulturministeren et eksempel på, at sagen er kørt fuldstændig af sporet. (Jyllands-Posten side 4)
3) Arbejderbevægelsens Erhvervsråd (AE) er klar med de første beregninger af konsekvenserne af de konservatives nye velfærdsudspil - og kritikken er hård. &quot;Det virker som om de konservative bruger samme taktik som Venstre. Man er meget konkret med gaverne til folk, men man slører prisen for gaverne så meget som muligt,&quot; siger AE-direktør Lars Andersen. (Information side 1)
(Presserunden er udarbejdet af Finansinformation).
(c) Reuters Limited 1997.
