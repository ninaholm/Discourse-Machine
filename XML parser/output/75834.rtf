{\rtf1\ansi\deff0
DANSKE KREDIT EFTERLYSER POLITISKE INITIATIVER.\line 
\line 
KØBENHAVN, 22 august (Reuter) - Ledelsen i Danske Kredit efterlyser i halvårsregnskabet politiske initiativer, som skal hjælpe på gennemsigtigheden og overblikket ved handel med fast ejendom.\line 
Ifølge Danske Kredit, er der fremkommet et ønske om en udskillelse af finansieringsvilkår fra handelsdokumentet i forbindelse med en ejendomshandel.\line 
- Det er fortsat Danske Kredits synspunkt, at to seperate aftaler, nemlig en vedrørende købet og en vedrørende finansieringen, er nødvendige, skriver ledelsen.\line 
Det er nødvendigt med to aftaler, så huskøberen har en reel mulighed for, at vurdere finansieringen objektivt og dermed finde den optimale løsning, mener Danske Kredit.\line 
I flere sammenhænge er der opstået problemer, der besværliggør kontanthandel frem for finansieret handel.\line 
Det skyldes i følge selskabet, at der er opstået usikkerhed omkring reglerne for overførsel af kurstabsfradrag og stempelrefusion ved kontanthandler. Samtidig er de nye skatteregler med til at komplicere en bolighandel.\line 
- Det må således konstateres, at der er et klart behov for en lovmæssig ligestilling mellem finansiering og kontanthandel, skriver ledelsen.\line 
På realkreditrådets møde i april fremkom Erhvervsministeren med et ønske om at få nedsat de betydelige omkostninger, som almindelig bolihandel er forbundet med.\line 
Der er nu nedsat en idegruppe, som skal komme med forslag hertil, og Danske Kredit konstaterer med tilfredshed, at der er taget fat på problemstillingen og ser frem til, at den politiske vilje til reformer på området fastholdes. (/jnu).\line 
(c) Reuters Limited 1996.\line 
}