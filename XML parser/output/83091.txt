Ingeniør-pensionskasse stævner DDB i Hafnia-sag.

KØBENHAVN, 28 april (Reuter) - Ingeniør-Sammenslutningens Pensionskasse (ISP) har besluttet at stævne Paribas Ltd., Den Danske Bank og Bjørnskov &amp; Co. Børsmæglerselskab for at få erstatning for det tab, pensionskassen led, efter at kassen tegnede aktier for 5,8 mio. kr. i Hafnia i 1992.
Det skriver ISP i en pressemeddelelse mandag.
- Beslutningen er truffet på basis af eksterne juridiske vurderinger samt egne vurderinger af handlingsforløbet, skriver ISP.
ISP tegnede i juli 1992 aktier i Hafnia Holding A/S for et beløb på godt 5,8 mio. kr., som gik tabt ved selskabets betalingsstandsning og senere konkurs, skriver ISP.
- Morten Bonde Pedersen (+45) 33 96 96 51.
(c) Reuters Limited 1997.
