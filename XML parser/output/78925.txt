HARRING STAGSTRUP SPAR LÆGGES SAMMEN MED SPAR THY.

KØBENHAVN, 10 januar (Reuter) - Thys mindste sparekasse, Harring Stagstrup Sparekasse, har valgt at sammenlægge sine aktiviteter med Sparekassen Thy, oplyser Sparekassen Thy fredag.
- Den endelige vedtagelse om sammenlægningen blev truffet på et ekstraordinært repræsentantskabsmøde i Harring Stagstrup Sparekasse torsdag den 9. januar 1997. Her valgte repræsentantskabet efter bestyrelsens anbefaling at foretage sammenlægningen, der sker med tilbagevirkende kraft fra 1. januar 1997, hedder det.
(c) Reuters Limited 1997.
