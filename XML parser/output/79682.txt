TELE DKS UDLANDSTRAFIK STEG 2 PCT I 1996 - DIR.

KØBENHAVN, 31 januar (Reuter) - De nye konkurrenter på markedet for udlandstelefoni har taget deres del af kagen. Men Tele Danmark vurderer, at tabet af markedsandele i 1996 opvejes af den generelle stigning på området. Det fremgår af en artikel i Aspekt, som Tele Danmarks udgiver.
- Vi kan helt præcist se, at antallet af trafikminutter ikke er faldet. Vi har haft en lille stigning på to pct. på udlandstrafikken i 1996 i forhold til 1995, siger direktør i Tele Danmark Erhverv, Søren Jensen, til bladet.
Stigningen på udlandstrafikken har gennem de seneste år ligget på omkring syv pct. om året. Det betyder, at Tele Danmarks konkurrenter har snuppet fem pct. af stigningen i 1996, målt på trafikminutter, fremgår det.
- Søren Jensen regner dog med, at tabet vil blive 15-20 pct. i 1997, skriver Aspekt.
Tele Danmark havde i 1995 543 mio. minutter i afgående trafik, 551 minutter i ankommende trafik og 89 mio. minutter i transittrafik. Det gav en omsætning på i alt 3,0 mia. kr.
De største konkurrenter på udlandstelefonien, Netcom Systems og det nationale svenske teleselskab Telia er først i løbet efteråret gået ind på det private marked for udlandstelefoni. (/slj).
(c) Reuters Limited 1997.
