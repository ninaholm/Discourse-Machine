Danske aktier kan fortsætte op med udland fredag.

KØBENHAVN, 31 juli (Reuter) - Det danske aktiemarked steg torsdag med udlandet. KFX-indekset sluttede således 0,2 pct. højere i 189,18. Op til weekenden forventes markedet ifølge en handler at stige yderligere.
- Markedet stiger primært på basis af stigninger i udlandet, og hvis Dow Jones fortsætter sin stigning, så tror jeg Danmark følger med op, siger handleren.
Dow Jones var dog kort efter åbningen faldet ca. 0,1 pct. til omkring 8.246,30.
Torsdag var der igen rekord-kurser i A. P. Møller-papirerne.
(c) Reuters Limited 1997.
