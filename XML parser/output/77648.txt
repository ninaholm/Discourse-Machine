OBLIGATIONER SLUTTER MED LILLE PLUS EFTER USA-TAL.

KØBENHAVN, 19 november (Reuter) - Det danske obligationsmarked slutter tirsdag en tak højere efter en forholdsvis stille dag, der startede med lidt udenlandsk købsinteresse i primært 8 pct. 2003.
- Men interessen forsvandt, og siden er de fleste papirer kommet tilbage. Generelt har det været en interesseløs dag, men med en lille stigning sidst på dagen efter et større fald end ventet i de amerikanske tal for påbegyndt boligbyggeri, siger en obligationschef.
8 pct. 2006 handles i eftermarkedet til kurs 108,45 - ca. en promille højere end i eftermarkedet mandag.
(c) Reuters Limited 1996.
