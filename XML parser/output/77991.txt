JELVED VENTER FREMSKRIDT OM EMU-STABILITETSPAGT.

BRUXELLES, 2 december (Reuter) - Økonomiminister Marianne Jelved er optimisitisk forud for mandagens ECOFIN-møde i Bruxelles. Hun forventer således, at der sker fremskridt i forhandlingerne om den såkaldte stabilitetspagt, der skal sikre, at medlemslandende bibeholder budgetdisciplin - også efter indførelsen af den fælles mønt.
- Jeg tror, at vi har gode muligheder for at finde nogle løsninger i dag, sagde Marianne Jelved til Reuters ved ankomsten til mødet i Bruxelles.
Det sværeste udestående spørgsmål drejer sig om definitionen af de omstændigheder hvor et medlemsland kan slippe for at betale bøder, hvis budgetunderskuddet overstiger tre pct. af BNP, hvilket er det tilladte niveau ifølge Maastricht-aftalen.
Målet er at komme frem til en løsning til topmødet i Dublin den 13. og 14. december. Fra tysk side er der dog signaleret, at forhandlingerne om stabilitetspagten kan trække længere ud. (/Reuter).
(c) Reuters Limited 1996.
