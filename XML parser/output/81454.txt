Afmatning i udlandet bag fald i Icopal-resultat.

KØBENHAVN, 13 marts (Reuter) - Omsætningsfald på markederne i Danmark, Tyskland, Frankrig og England var hovedårsagen til faldet i driftsresultatet i Icopal i 1996. Resultatet af den primære drift faldt til 240 mio. kr. fra 291 mio. kr. året før, fremgår det torsdag af 1996-regnskabet.
- Resultatmæssigt var der især store tilbagegange i Danmark, Frankrig og Tyskland. I Frankrig og Tyskland skyldes tilbagegangen primært den generelle afmatning i byggeriet, skriver Icopal.
Tilbagegangen i Danmark skyldes, ifølge ledelsen, sidste års usædvanlige høje resultat.
I Tyskland og Frankrig har selskabet i årets løb igangsat tiltag, som skal tilpasse selskaberne til den nye markedssituation.
På markederne i USA, Norge, Sverige og Finland fik koncernen til gengæld fremgang.
På bundlinien fik Icopal et overskud på 199 mio. kr. mod 218 mio. kr. i 1995.
I regnskabsåret 1997 venter ledelsen en omsætning og et driftsresultat på niveau med 1996.
- Jørn Nurkka (+45) 33 96 96 55.
(c) Reuters Limited 1997.
