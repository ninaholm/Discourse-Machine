INGEN DANSK SÆRAFTALE OM EMU - JELVED.

KØBENHAVN, 16 september (Reuter) - Danmark er ikke tæt på at opnå en særaftale om forholdet til EMU&apos;ens fælles mønt. Det slår økonomiminister Marianne Jelved mandag fast efter en artikel i ugebrevet Mandag Morgen.
- Jeg vil gerne afkræfte, at der på det uformelle ECOFIN-møde i Dublin den 20.-22. september vil blive indgået en aftale om et snævert valutasamarbejde på plus/minus 2 pct. mellem danske kroner og euroen. Dette følger bl.a. af, at sådanne aftaler ikke vil kunne blive indgået førend den europæiske centralbank er etableret, udtaler Marianne Jelved i en pressemeddelelse.
[MORE].
