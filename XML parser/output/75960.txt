FINANSRÅDET ØNSKER FLERE BESPARELSER PÅ FL97.

KØBENHAVN, 27 august (Reuter) - Pengeinstitutternes brancheorganisation, Finansrådet, havde gerne set, at der var flere besparelse i regeringens forslag til finanslov for 1997, end det er tilfældet.
- Finanslovforslaget lægger kun op til udgiftsbespararelser på 4,0 mia. kr. Det er skuffende, at regeringen ikke tager skridt til at begrænse og revurdere overførselsindkomsterne, siger Finansrådets formand, Thorleif Krarup, i en kommentar til regeringens forslag, der blev offentliggjort tirsdag.
Han beklager, at regeringen ikke fastholder sin egen målsætning om balance på de offentlige finanser i 1997.
- Netop en periode med en i øvrigt positiv økonomisk udvikling er et gunstigt udgangspunkt for at skabe balance på de offentlige budgetter og begynde at nedbringe den offentlige gæld, siger Thorleif Krarup. (/olm).
(c) Reuters Limited 1996.
