Dansk økonomi på vej mod dårlig udvikling - Frp.

KØBENHAVN, 9 juli (Reuter) - Dansk økonomi er nu på vej mod en negativ udvikling, der vil ramme danskernes daglige forbrug. Det tegn ser Fremskridtspartiets Kirsten Jaobsen i de nye april-tal for handels-og betalingsbalancen onsdag.
- Ansvaret for dette hviler tons-tungt på økonomiminister Jelved og finansminister Lykketoft, der ikke har bestilt andet end at comouflere den faktiske udvikling med lyserød maling. Men danskerne har længe været klar over, at den er gal, og de har derfor gjort det meget menneskelige at hamstre forbrug så længe tid er. De vil danse, så længe musikken spiller, siger hun.
Betalingsbalancen viste i april et overskud på beskedne 0,1 mia. kr. En række økonomer havde på forhånd ventet et overskud på 1,0 mia. kr. Det sæsonkorrigerede haldelsoverskud i april har Danmarks Statistik opgjort til 1,5 mia. kr. mod en forventning om et overskud på 2,9 mia. kr.
Kirsten Jacobsen er slet ikke i tvivl om, at dansk økonomi nu vil gennemgå en negativ udvikling med underskud på betalingsbalancen, stigende arbejdsløshed, stagnerende forbrug. Det er brandærgerligt, fordi Danmark havde muligheden for at gøre det bedre, hvis bare regeringen i tide havde sørget for de nødvendige strukturreformer, mener hun.
- Enhver ved, at det er i gode tider, at man skal foretage det nødvendige. Det er ikke sket, og derfor vil det gå galt for mange familier i den kommende tid. Der vil blive tale om en selvforstærkende udvikling, forudser Kirsten Jacobsen.
- Erik Matzen (+45) 33 96 96 51.
(c) Reuters Limited 1997.
