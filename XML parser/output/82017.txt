Kanonregnskab fra Tryg-Baltica - dealer.

KØBENHAVN, 24 marts (Reuter) - Mandagens regnskab fra Tryg-Baltica får store roser med på vejen af markedsdeltagere.
- Ganske enkelt et kanonregnsskab. Alt er stort set positivt. Udviklingen i bruttopræmier og udviklingen i combined ratio, siger en handler.
Den bedømmelse deles af aktiemarkedet, der en halv time efter offentliggørelsen af regnskabet kl. 13.40 havde sendt Tryg-Baltica aktien 28 kr. op til kurs 372, svarende til en stigning på godt 8 pct.
- Den positive reaktion skyldes, at resultatet overgik de fleste markedsdeltageres forventninger, påpeger en handler.
Selv ventede Tryg-Baltica ved halvåret et resultat på 550-600 mio. kr., hvilket i stedet blev til et overskud på 1.068 mio. kr.
- Stig Ørskov Pedersen (+45) 33 96 96 59.
(c) Reuters Limited 1997.
