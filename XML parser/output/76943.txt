Valuta - US-tal svækker dollaren marginalt.

KØBENHAVN, 18 oktober (Reuter) - Et betydeligt
dårligere end forventet amarikansk handelstal for august
sendte dollaren tilbage over for yen og D-mark.
USA&apos;s handel viste et minus på 10,83 mia. dollar i
august, mod et forventet tal på minus 8,5 mia. USD.
Dollaren reagerede ved at falde en halv pfennig over
for D-marken til 1,5395 og en kvart yen til 112,25 yen per
dollar. USD er dog senere handlet en smule op.
De amerikanske obligation tog tallet med ro. Den
30-årige T-Bond steg 3/32 til 99-23/32.
I mellemtiden fortæller markedsdeltagere om en hurtigt
overstået nervøsitet for udviklingen i Rusland.
Gårsdagens fyring af sikkerhedschef Alexander Lebed
skabte ellers uro omkring D-marken, eftersom man
traditionelt har betragtet den som mest sårbar over for
politisk risiko fra Rusland. Men det er ikke længere
tilfældet
- Ruslands forbindelser til vesten er meget mere
multilaterale end før i tiden, forklarer Klaus Baader fra
Deutsche Morgan Grenfell.
Italiens finansminister Carlo Azeglio Ciampi udtalte
fredag, at Italien var for en stabilitetspagt i Europa,
men at han opfattede stringente numeriske kriterier for
opfyldelse af pagten som &quot;farlige&quot;.
Liren handles uforandret til 996,45 mod D-marken.
DEM/DKK  USD/DKK  FRF/DKK USD/JPY USD/DEM
Fredag    14.50  3,8290   5,9000  1,1330  112,40  1,5410
Fredag    11.18  3,8315   5,8975  1,1325  112,00  1,5395
(/clm).
(c) Reuters Limited 1996.
