EU BNP STEG 0,3 PCT I 2 KVARTAL 1996 - EUROSTAT.

KØBENHAVN, 21 november (Reuter) - Bruttonationalproduktet (BNP) i EU under et steg i andet kvartal 1996 med 0,3 pct. i forhold til første kvartal. Det oplyser det fælles europæiske statistiske kontor, Eurostat, torsdag.
Tallet er en oprevidering af det foreløbige skøn på 0,22 pct., der blev offentliggjort den 25. september, hedder det i meddelelsen.
BNP-væksten var i første halvdel af året 1,1 pct. sammenlignet med første halvdel af 1995.
Ifølge Eurostat bidrager Danmark med en vækst på 1,02 pct. i andet kvartal sammenlignet med 0,63 pct. i første kvartal. Tyskland bidrager med 0,92 pct. mod et fald på 0,09 pct. i første kvartal. Også Holland og Sverige har oplevet øget vækst i årets andet kvartal. De to lande bidrager med hhv. 1,34 pct. og 0,53 pct.
Storbritannien og Spanien fastholdt stort set deres vækstrater på omkring 0,5 pct. Frankrig og Italien derimod, bidrager med negativ vækst på hhv. 0,35 pct. og 0,41 pct. i forhold til første kvartal.
Set undet et er EU dog noget bag USA som ifølge Eurostat havde en BNP-vækst på 1,18 pct. i andet kvartal. Derimod halter det stadig i Japan, der i kvartalet havde en negativ vækst på 0,73 pct. (/pbt).
(c) Reuters Limited 1996.
