{\rtf1\ansi\deff0
HYGÆA NEDJUSTERET TIL UNDERPERFORM HOS DDB.\line 
\line 
KØBENHAVN, 10 september (Reuter) - Analytikerne i Den Danske Bank har nedjusteret deres anbefaling på Hygæa til Underperform fra Match minus, fremgår det af bankens seneste gennemgang af Hygæa.\line 
Nedjusteringen kommer efter, at bankens analytikere har gennemgået halvårsregnskabet fra selskabet.\line 
- Selskabets resultat efter skat på 4,3 mio. kr. var væsentligt lavere, end vi havde ventet, skriver DDB-analytikerne.\line 
Banken vurderer ikke, at Hygæa vil kunne øge sin i forvejen beskedne markedsandel på det danske marked for maling i den nærmeste fremtid. Samtidig vurderes mulighederne for øget afsætning på eksportmarkederne at være meget begrænsede.\line 
Siden årsskiftet er kursen på aktien raslet ned med 17 pct. til kurs 700. Interessen for at handle aktien er ikke særlig stor, og den er senest handlet den 4. september 1996.\line 
- Aktien er nu prissat ca. 29 pct. over markedet målt på P/E 1996 og ca. 11 pct. over markedet målt på P/E 1997. Det er vores opfattelse, at aktien bør handles i niveauet 5-10 pct. under markedet som følge af den forholdsvise høje eksponering mod træ-og møbelindustrien. Vi mener derfor, at aktien er prissat i overkanten af det berettigede og ændrer vurdering til Underperform, skriver banken.\line 
For hele 1996 estimerer DDB, at Hygæa kommer ud med en omsætning på 172 mio. kr., og et resultat før skat på 12 mio. kr.\line 
Omsætningen i 1995 blev på 185 mio. kr. og resultatet før skat på 17 mio. kr. (/jnu).\line 
(c) Reuters Limited 1996.\line 
}