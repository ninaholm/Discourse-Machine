ISS villig til at skifte domicil - dir.

KØBENHAVN, 22 maj (Reuter) - ISS er villig til at flytte fra hovedkontoret i Holte, hvis det bliver nødvendigt. Det siger ISS&apos; koncerndirektør Waldemar Schmidt til Reuters Finans.
- Hvis det passer ind i planerne så bliver vi, men det vigtigste er, at finde plads af den rigtige størrelse. Vi har i øjeblikket 5.000 kvadratmeter, hvilket er fem gange så mange, som vi har brug for, siger Waldemar Schmidt
ISS forhandler i øjeblikket om hovedkontorets fremtid.
Waldemar Schmidt ønsker dog ikke at kommentere forhandlingerne, men venter en afslutning på dem i løbet af et par måneder.
ISS&apos; planer om at indskrænke sig fremgik første gang af årsregnskabsmeddelelsen, hvor ISS nedskrev den bogførste værdi af hovedsædet med 50 mio. kr., hvilket var cirka en halvering.
Ifølge Waldemar Schmidt skal der i ISS&apos; hovedkontor fremover kun være plads til de omkring 30 personer i koncernledelsen.
Dagbladet Børsen skrev tirsdag, at computerfirmaet Computer Associates Scandinavia overtager ISS-hovedkontoret, mens Scanticon skulle være køber af ISS&apos; konferencenter i Holte.
- Stig Ørskov Pedersen (+45) 33 96 96 59.
(c) Reuters Limited 1997.
