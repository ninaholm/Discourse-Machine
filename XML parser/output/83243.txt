Få strejkedage i 1996 - DS.

KØBENHAVN, 1 maj (Reuter) - Antallet af strejkedage var i 1996 det laveste i fire år, viser dagens tal fra Danmarks Statistik (DS).
75.700 arbejdsdage gik tabt som følge af strejker i løbet af året. Det er mindre end halvdelen af i 1995, da 197.300 dage blev hevet ud af arbejdskalenderen og brugt til strejker.
- Faldet er især sket i andet kvartal og er hovedsagligt et resultat af klart færre strejker i fremstillings-virksomhederne og gruppen øvrige erhverv, skriver DS.
Af det store antal strejkedage i 1995 i fremstillings-virksomhederne, står jern-og metalindustrien for hovedparten, hedder det.
- Morten Bonde Pedersen (+45) 33 96 96 51.
(c) Reuters Limited 1997.
