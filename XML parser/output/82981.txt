Fearnleys spår rateopgang for olietankskibe.

OSLO, 23 april (Reuter) - VLCC-markedet i Golfen var i sidste uge ekstremt aktivt og på den baggrund har raterne definitivt nået bunden, oplyser det norske skibsmæglerfirma Fearnleys i sin ugerapport.
- Raterne skal bevæge sig opover, hvis aktiviteten holder sig på det nuværende niveau. Vi vender specielt opmærksomheden mod, at der var dobbelt så mange VLCC-aftaler i denne uge sammenlignet med sidste uge, skriver Fearnleys onsdag.
I sidste uge nåede raterne for de store olietankskibe over 160.000 tons dødvægt (VLCC&apos;er) på standardstrækningen mellem Rotterdam og Den Persiske Golf bunden på 47,5 WS point efter fire uger med konstant fald.
WS er et indeks, der angiver fragtrater uafhængigt af skibenes størrelse og rute.
- Carl Johan Corneliussen (+45) 33 96 96 57.
(c) Reuters Limited 1997.
