Presserunde - Finans/Økonomi fredag 11 april.

Reuters står ikke inde for avisartiklernes nøjagtighed 1) Danskerne har fået råd til mere. Nye tal fra nationalbanken viser, at vi i februar måned brugte næsten en mia. kr. mere på ferierejser, end udenlandske turister lagde i Danmark. Cheføkonom i Den Danske Bank, Jørgen B. Christensen, siger, at det er for tidligt at bekymre sig om betalingsbalancen. &quot;Vi er midt i et forbrugsdrevet opsving, og det er derfor helt som forventet, at der bliver solgt mange rejser. Men det kan betalingsbalancen godt tåle&quot;. (Berlingske Erhverv side 1)
2) Den danske arbejdsløshed faldt yderligere i februar til 8,1 pct. På sæsonkorrigeret basis fra 8,2 pct. Antallet af person faldt med 3.700 til 226.000, fremgår det af tal fra Danmarks Statistik. Faldet i ledigheden skyldes bl.a., at der i februar var 1.400 flere på orlov, men generelt for orlovsordningerne gælder, at de er på retur. Det vil samtidig betyde en opbremsning i arbejdsløshedsfaldet. (Politiken side 20, Børsen side 14, Berlingske Erhverv side 2)
3) Dansk Industri frygter, at regeringen for at dæmme op for en fortsat stigende privat indenlandsk eftersørgsel vil benytte sig af finanspolitikken. Eksempelvis kunne regeringen ved at ændre regler for flexlån eller indføre strafrenter som under ka Statistik viser således, at industriens omsætning sæsonkorrigeret faldt med en pct. I februar i forhold til januar. Set over et tre-måneders glidende gennemsnit var omsætningen uændret. (Politiken side 20)
5) Realkredit Danmark (RD) har forvist Nykredit til andenpladsen i kampen om at låne danskerne penge til huse og lejligheder. I februar kunne RD således notere sig en markedsandel på 29,2 pct. Mod Nykredits 27,2 pct. Den store fremgang for RD kan især tillægges de omdiskuterede FlexLån, som RD foreløbigt er det eneste realkreditinstitut, der tilbyder. Målt i kroner lånte RD i februar 2.411 mio. kr. ud, mens Nykredit lånte 2.244 mio. kr. ud. (Politiken side 20)
6) Flere af de internationale revisorselskaber er begyndt at tilbyde en slags detektivservice, som primært har til formål at udfinde forsøg på bedrageri, og dermed sikre den interne kontrol i virksomheden sikre kvaliteten af styringen. I der danske afdelinger af revisorselskaberne er man endnu ikke så langt fremme med denne nye service, hvilket hovedsageligt kan tilskrives lovgivningen, som forhindre revisorer i at tilbyde reelt detektivarbejde. Den danske revisorbranche er dog overbevist om, at udviklingen på sigt vil slå igennem i Danmark. (Børsen side 8).
(c) Reuters Limited 1997.
