DDB INDSKYDER YDERLIGERE 200 MIO KR I DANSKE KREDIT.

KØBENHAVN, 20 februar (Reuter) - Den Danske Bank har besluttet at indskyde yderligere 200 mio. kr. i realkreditselskabet, Danske Kredit, fremgår det af torsdag Danske Kredits regnskab for 1996.
- Selskabets fortsatte vækst betyder, at bestyrelsen i forbindelse med regnskabsaflæggelsen har besluttet at øge egenkapitalen med yderligere 200 mio. kr. til 2,2 mia. kr. ved tegning af 50 mio. kr. nye aktier. Aktieudvidelsen vil blive fuldt tegnet af eneaktionæren, Den Danske Bank, skriver selskabet.
(c) Reuters Limited 1997.
