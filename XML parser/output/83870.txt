Carlsberg diskuterer norsk øl-samarbejde - avis.

KØBENHAVN, 21 maj (Reuter) - Carlsberg er måske på vej ind i en stor norsk ølfusion sammen med de tre norske bryggerier Mack, Borg og Hansa, fremgår det onsdag af den norske avis Dagens Næringsliv.
Ifølge avisen får aktionærerne i Mack i disse dage et strategisk notat fra selskabets adm. direktør, Haakon Bredrup. I brevet informerer direktøren om, at de fire bryggerier diskuterer alt fra et løst samarbejde til en fusion for at tage kampen op med Orkla og Pripps om ølmarkedet i Norge.
(c) Reuters Limited 1997.
