{\rtf1\ansi\deff0
FLS-OMSÆTNING VIL I 96 NÅ 20 MIA KR - ANALYTIKERE.\line 
\line 
KØBENHAVN, 26 august (Reuter) - Omsætningen i FLS-koncernen vil i hele 1996 nå et niveau omkring 20 mia. kr., vurderer fire analytikere over for Reuters Finans, inden FLS senere på ugen aflægger sin status over årets første seks måneder.\line 
De fire analytikeres estimater svinger mellem en omsætning i hele 1996 på 19,4 mia. og på 21,5 mia. kr. med et gennemsnit på 20 mia. kr., hvilket er en fordobling i forhold til 1989. I 1995 omsatte FLS for 18 mia. kr.\line 
Kun to ud af de fire analytikere vil før halvårsregnskabet spå om udviklingen i første halvår 96.\line 
I snit venter de to i første halvår 1996 et ordinært resultat - renset for en eventuel gevinst eller tab på køb og salg af virksomhed - på 360 mio. kr. mod 241 mio. kr. i samme periode 1995.\line 
Og den forventede fremgang i første halvår ventes også at smitte af på helårsregnskabet, der ifølge flere af analytikerne vil være præget af fremgang i alle ben af konglomoratet FLS.\line 
- Vi venter fremgang over hele linien, men stadig et underskud i Aerospace. Mindst fremgang vil der være i emballagedivisionen, vurderer en analytiker.\line 
FLS-koncernen består af fem ben, hvor ingeniørdivisionen med Fuller i spidsen vægter tungest. Dernæst følger byggematerialer og servicevirksomhed, mens emballagedivisionen og Aerospace er de to &quot;korteste ben&quot;.\line 
FLS Aerospace har siden etableringen i 1988 været koncernens smertensbarn. I 1995 gav Aerospace et underskud på 146 mio. kr. I år venter FLS et væsentligt bedre resultat af flyvedligeholdelsen, men dog stadig et tab.\line 
Den primære drift i hele koncernen ventes ifølge analytikerne i hele 1996 at give et overskud på ca. 790 mio. kr., hvilket er ca. 27 pct. højere end i 1995.\line 
Det primære resultat er her opgjort som bruttoresultat minus salgs, adm.-og distributionsomkostninger samt andre driftsposter, netto.\line 
Tillægges finansposterne og FLS&apos; andel i associerede selskaber fås det ordinære resultat før skat. Her skønner analytikerne også i gennemsnit på en vækst på 27 pct. til 730 mio. kr.\line 
På bundlinien men fratrukket ekstraordinære poster og fortjeneste og tab ved salg af virksomhed venter analytikerne et overskud på 385 mio. kr. I 1995 havde FLS et netto-overskud på 309 mio. kr..\line 
Herfra skal dog trækkes 20 mio. kr. i fortjeneste ved salg af virksomhed og tillægges en ekstraordinær omkostning på 25 mio. kr. som FLS erholdte i 1995. Dermed er der tale om en forventet vækst i hele 1996 på knap 23 pct.\line 
FLS&apos; egen forventning til 1996 lyder på en vækst i omsætningen i forhold til året før samt en højere driftsindtjening i de enkelte selskaber.\line 
Alt i alt, men med nogle forbehold, venter FLS&apos; ledelse en &quot;fornuftig forrentning af egenkapitalen set i relation til markedsrenten&quot;. (/eep).\line 
(c) Reuters Limited 1996.\line 
}