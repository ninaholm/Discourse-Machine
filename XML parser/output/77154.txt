Valuta - JPY stadig under pres mod USD/Europa.

KØBENHAVN, 28 oktober (Reuter) - Den amerikanske
dollar holder sig stærk i det europæiske valutamarked
mandag formiddag.
I forhold til den japanske valuta er dollar-kursen dog
lidt lavere end de 113,96 yen, der er 3-1/2 års stærkeste,
og som blev nået i nattens asiatiske handel.
- Yen kom lidt igen i efter profittagning og
korrektivt salg, udtaler en handler på markedet.
Holdningen er dog stadig, at dollaren vil holde sig
stærk, og ved kurs 113,60 er der stor interesse for den
amerikanske valuta, fortæller de.
- Ved kurs 113,60 efterspørges dollaren af deltagere
på interbank-markedet og importører, konkluderer
handlerne.
De vurderer, at det stadig er i de øvrige valutakryds,
at japanske yen er i de største vanskeligheder, og det
drager bl.a. D-marken, britiske pund, og australske dollar
nytte af.
- Der tales om, at europæiske fonde sælger deres yen
og japanske aktier, og flytter deres kapital til
europæiske valutaer og aktier for at få et bedre afkast,
siger en amerikansk valutadealer fra Tokyo.
D-marken er i den forbindelse steget til 74,75 yen -
det stærkeste niveau i det valutakryds siden februar 1993.
Kronen er rolig på næsten uændret kurs mod D-marken i
forhold til fredag eftermidadg.
DEM/DKK  USD/DKK  FRF/DKK USD/JPY USD/DEM
Mandag    11.14  3,8345   5,8415  1,1350  113,80  1,5235
Fredag    15.10  3,8350   5,8395  1,1355  113,35  1,5230
(/klp).
(c) Reuters Limited 1996.
