FLERE KUNDER I LOKALBANKEN NORDSJÆLLAND I 1996.

KØBENHAVN, 7 februar (Reuter) - Lokalbanken Nordsjælland fik flere kunder i 1996, skriver banken i sin årsregnskabsmeddelelse.
- For banken har det været glædeligt og tilfredsstillende at konstatere befolkningens opbakning i de områder, hvori banken i dag opererer, lyder kommentaren fra bankens ledelse i meddelelsen.
Også antallet af aktionærer er vokset i fjor, netto med 379. Tilgangen betegnes af bankens ledelse som &quot;glædelig&quot;. Og ligesom i 1995 foreslår ledelsen, at aktionærerne får udbetalt 14 pct. i udbytte for 1996.
Trods kundetilgangen blev årets ordinære resultat med 27,4 mio. kr. en smule lavere end i fjor, da den tilsvarende post viste et plus på 31,8 mio. kr.
Nedgangen ventes at fortsætte i 1997. Det tilskriver banken den øgede konkurrence i den finansielle sektor.
- Morten Bonde Pedersen (+45) 33 96 96 51.
(c) Reuters Limited 1997.
