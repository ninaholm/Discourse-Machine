{\rtf1\ansi\deff0
FINANSIELLE POSTER TRAK OP HOS CODAN BANK.\line 
\line 
KØBENHAVN, 21 august (Reuter) - Codan Bank-koncernen kom ud af første halvår 1996 med et overskud på 64,1 mio. kr. mod 31,4 mio. kr. året før, fremgår det af bankens halvårsregnskab onsdag.\line 
En pæn fremgang i kursreguleringer af værdipapirer og valuta på 57 pct. til 112,5 mio. kr. er den væsentligste årsag til, at banken fik en så flot fremgang.\line 
- På den handelsmæssige side har børsafdelingen og valutaafdelingen opnået en god aktivitet, og samtidig har der inden for alle områderne været pæn tilgang af nye kunder, skriver ledelsen.\line 
Netto rente-og gebyrindtægterne er steget fra 71,4 mio. kr til 83,2 mio. kr. i første halvår 1996.\line 
Bankens afskrivninger og hensættelser er positivt reguleret med 4,5 mio. kr. mod 8,4 mio. i samme periode året før, fremgår det af regnskabet.\line 
Bankens udlån steg fra 1.042,5 mio. kr. til 2.353,1 mio. kr., mens indlånene faldt fra 6.531,7 til 5.075,9 mio. kr.\line 
- Bankens nye koncept til koncernens kernekunder - BankPrivat - er færdig udviklet og kundetilgangen er påbegyndt og forventes øget i sidste halvår af 1996. De enkelte forretningsområder forventes at give et pænt bidrag til driften i 2. halvår af 1996, skriver ledelsen. (/jnu).\line 
(c) Reuters Limited 1996.\line 
}