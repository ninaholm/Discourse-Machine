Svenske S-E-Banken på vej mod stor fusion - avis.

KØBENHAVN, 22 maj (Reuter) - En række svenske bankanalytikere tror ikke på ledelsen i den svenske storbank S-E-Banken, når den siger, at banken ikke er i gang med en større operation, viser en rundringning som den svenske avis Dagens Industri har foretaget.
- 11 af 12 analytikere er overbevist om, at S-E-Banken allerede i år oplever en stor strukturændring ved en fusion eller udskilning, skriver Dagens Industri torsdag.
Fem af de adspurgte analytikere tror, at S-E-Banken fusionerer hele koncernen med en anden part, mens andre af analytikerne forventer, at en del af koncernen bliver solgt fra.
Et mindretal af analytikerne tror på en fusion mellem S-E-Banken og Nordbanken.
- Ole Mikkelsen (+45) 33 96 96 54.
(c) Reuters Limited 1997.
