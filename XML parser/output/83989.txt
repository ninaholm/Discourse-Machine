Valutaer påvirker hlv negativt hos Brd Klee.

KØBENHAVN, 23 maj (Reuter) - På trods af en svagt stigende omsætning i ingeniør-og handelsfirmaet Brd. Klee lykkedes det ikke for selskabet at forbedre resultatet af den primære drift i første halvdel af regnskabsåret 1996/97. Det fremgår fredag af regnskabet, som viste et fald i det primære resultat på knap 37 pct. til 3,6 mio. kr.
- ...resultatet af primær drift er påvirket af en faldende dækningsgrad på grund af stigning i kurserne på de væsentligste valutaer, samtidig med at konkurrencen ikke har gjort det muligt at få kompensation i form af stigende salgspriser, skriver selskabet.
Selskabets omsætning steg i perioden til 60,2 mio. kr. fra 59,3 mio. kr. i samme periode året før.
Brd. Klee forventer i andet halvår af regnskabsåret 1996/97 et resultat på niveau med første halvår.
- Selskabet forventer, som følge af faldet i dækningsgraden og et negativt resultat i det associerede selskab i Norge på ca. en mio. kr., at det kommende halvår vil give et resultat på niveau med det første halvårs resultat, skriver Brd. Klee.
- Jørn Nurkka (+45) 33 96 96 55.
(c) Reuters Limited 1997.
