REGERING VIL KONFISKERE NESA-PROVENU VIA TILSKUD.

KØBENHAVN, 10 december (Reuter) - Regeringen har på sit ministermøde tirsdag besluttet at fremsætte et lovforslag, der kan reducere bloktilskuddet til en kommune eller et amt, hvis denne har opnået et nettoprovenu ved salg af ejerandele i elforsyningsvirksomheder.
- Forslaget indebærer, at statstilskuddet (bloktilskuddet) for en kommune eller amtskommune reduceres, hvis en kommune eller amtskommune har opnået et nettoprovenu ved salg af ejerandele i elforsyningsvirksomheder, skriver Miljø-og Energiministeriet i en meddelelse tirsdag.
Lovforslaget vil få betydning for Gentofte Kommunes fordel ved at sælge sine aktier i NESA. Forslaget forventes fremsat i Folketinget onsdag den 11. december 1996. (/slj).
(c) Reuters Limited 1996.
