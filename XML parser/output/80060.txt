RIEBER VIL VISE &quot;COMMITMENT&quot; MED AKTIEKØB - RIEBER.

OSLO, 11 feb (Reuter) - Rieber og Søn ejer 5,02 pct. af aktiekapitalen i Phønix Contractors, oplyste Rieber tirsdag i en meddelelse til Fondsbørsen i København.
Baggrunden til Riebers opkøb er at vise, at Rieber mener det alvorligt, siger direktionssekretær Jan-Olav Strand til Reuters.
- Vi vil demonstrere ægte commitment, siger Strand. Han præciserer, at tilbuddet, som gælder fremover, er det nye bud på 725 kr. per A-aktie, og 650 kr. per C-aktie.
På spørgsmålet om hvorfor Rieber har besluttet at forhøje sit tilbud med ca. 11 pct., svarer Strand, at selskabet efter en ny gennemgang af tallene kan forsvare et nyt og højere tilbud.
- Vi har læst vores hjemmelektie en gang til, siger han.
Han benægter, at Rieber havde lagt en margin ind i første tilbud på Phønix.
- Vi synes, at vi gav et fair tilbud første gang, siger han.
Strand vil ikke kommentere, hvad Rieber eventuelt vil gøre, hvis der kommer nye, endnu højere tilbud på Phønix.
Riebers ejerandel i Phønix består af 3.139 stk. A-aktier og 58.977 stk. C-aktier.
- Redaktionen: +47 22 93 69 75.
(c) Reuters Limited 1997.
