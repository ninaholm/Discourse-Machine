Stor efterspørgsel efter B&amp;O-aktier, op 6,6 pct.

KØBENHAVN, 28 maj (Reuter) - Aktiekursen på Bang &amp; Olufsen (B&amp;O) er onsdag morgen steget med knap 6,6 pct. til kurs 405 efter stor interesse fra investorene ovenpå tirsdagens tilbagekøb af den 25 pct. aktiepost, som Philips erhvervede i 1990.
- Der er stor interesse fra morgenstunden, og aktien kan godt stige lidt yderligere, men hvor meget afhænger helt af, hvor vilde investorerne er med at få fingerne i aktien, siger en handler.
B&amp;O er den mest handlede aktie i løbet af den første børstime onsdag med en omsætning på knap 13.500 stk.
En anden handler tilføjer, at markedet er helt euforisk omkring B&amp;O og han venter at aktien kan stige pænt over dagen.
(c) Reuters Limited 1997.
