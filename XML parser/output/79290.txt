SHB OG PEN-SAM FÅR PÅTALE AF FONDSBØRSEN - KF.

KØBENHAVN, 22 januar (Reuter) - Svenska Handelsbanken (SHB) og pensionsselskabet Pen-sam har fået en påtale for bevidst at have medvirket til med uhæderlige midler at påvirke kursdannelsen på Københavns Fondsbørs, oplyser Fondsbørsen onsdag.
- Det er Københavns Fondsbørs opfattelse, at der desuden er tale om kursmanipulation i værdipapirhandelslovens forstand. Sagen er derfor dags dato oversendt til Finanstilsynet med anmodning om, at Finanstilsynet foretager det fornødne i forbindelse hermed, skriver Fondsbørsen.
(c) Reuters Limited 1997.
