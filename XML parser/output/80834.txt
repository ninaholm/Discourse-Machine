Superfos ser gerne regel-ændring af købstilbud.

KØBENHAVN, 27 februar (Reuter) - Superfos&apos; adm. direktør Peter Højland ser gerne en ændring af reglerne omkring afgivelse af købstilbud på børsnoterede virksomheder. Det oplyste Peter Højland på et pressemøde torsdag.
- Vi mener man skal have justeret reglerne for offentlige tilbud på virksomheder. Sådan som reglerne er nu, kan processen trække i langdrag til skade for både virksomhederne og de ansatte. Jeg er overbevist om, at reglerne vil blive ændret efter det her, sagde Peter Højland.
Peter Højland mente, at man burde finde et nyt regelsæt for indgivelse af bl.a købstilbud, således at tilbudsgiverne ikke kan blive ved med at overgå hinanden og trække tilbudsperioden i langdrag.
Peter Højlund var dog generelt tilfreds med metoden og sagde, at Superfos kunne overvejde, at bruge metoden på et andet tidspunkt.
- Vi kan godt bruge samme metode andre steder, men normalt køber vi små virksomheder, og det sker for det meste uden for offentlighedens søgelys, fortsatte han.
- Jørn Nurkka (+45) 33 96 96 55.
(c) Reuters Limited 1997.
