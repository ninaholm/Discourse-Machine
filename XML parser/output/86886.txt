ISS ser organisk vækst på 5 pct i 1997 - Schmidt.

KØBENHAVN, 19 august (Reuter) - ISS&apos;s koncernchef Waldemar Schmidt vurderer, at den organiske vækst i servecekoncernen for hele 1997 bliver lidt mindre end i 1996, hvor den var syv pct. i den fortsættende virksomhed. Påvirkningen fra valutakursudviklingen ventes at løfte den samlede omsætningsvækst til ca. otte pct.
- Af væksten på 10 pct. i første halvår kan seks pct. henføres til organisk vækst, mens resten skyldes akkvisitioner og ændringer i valutakurser. For hele året venter vi, at den organiske bliver på fem pct. ud af de otte pct., siger Waldemar Schmidt til Reuters Finans.
(c) Reuters Limited 1997.
