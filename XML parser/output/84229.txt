Presserunde - Generelle nyheder fredag 30 maj.

Reuters står ikke inde for avisartiklernes nøjagtighed 1) En skatteyder har fået fri proces til at føre en sag om forældelse, der kan komme mange andre skatteydere til gode. Sagen vil med de givne forældelsesregler få vidtgående konekvenser, hvis kvinden vinder. (Berlingske Tidende side 1)
2) Den nordjyske værftskoncern Danyard vil lave fuldt udrustede krigsskibe til Malaysia. Skibene skal være inklusive kanoner. Justitsminister Frank Jensen er umiddelbart med på idéen - hvis udenrigsministeriet kan godkende det (Politiken side 1)
3) Fronterne blev trukket klart op mellem regeringen og den borgerlige opposition, på Folketingets sidste åbningsdag før ferien. Statsministeren startede med at lange ud efter V og K i sin indledningstale. Statsministeren kritiserer de to for ikke at være nået til enighed på en række afgørende punkter. Efterfølgende gav Anders Fogh Rasmussen (V) statsministeren en ordentlig svada. Anders Fogh brugte en stor del af sin taletid på personlige angreb på statsministeren. (Politiken side 7, Berlingske Tidende side 1 og 8, Det Fri Aktuelt side 8)
4) Arbejdsløse skal smides ud af dagpengesystemet efter tre år, hvis ikke de finder et arbejde inden da. Samtidig lægges ydelserne om, så ledige får flere penge mellem hænderne det første år. Det er hovedelementerne i Det konservative Folkepartis dagpengereform, der bliver fremlagt den 11. juni. (Det Fri Aktuelt side 1, 2, 8 og 9)
(Presserunden er udarbejdet af Finansinformation).
(c) Reuters Limited 1997.
