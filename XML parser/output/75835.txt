DDB GÅR EFTER YDERLIGERE OMKOSTNINGSFALD - KNUD S.

KØBENHAVN, 22 august (Reuter) - Selv om Den Danske Bank har formået at få de samlede omkostninger til at falde med næsten tre pct. i første halvår 1996, så vil landets største pengeinstitut arbejde for at reducere udgifterne yderligere, oplyser bankdirektør Knud Sørensen til Reuters Finans.
- Vi er lidt forsigtige med at forudse fortsat fald i vores omkostninger, men vil arbejde på det. Det tager lidt tid at gennemføre effektiviseringer, men vi synes også, at vi er nede på et omkostningsniveau nu, som passer godt til vores forretningsomfang, siger Knud Sørensen.
[MORE].
