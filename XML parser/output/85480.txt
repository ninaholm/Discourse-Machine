DDB og Tele DK trak KFX-indeks i ny rekord mandag.

KØBENHAVN, 7 juli (Reuter) - Det danske aktiemarked fortsatte mandag sin rekordkurs efter en forsigtig start på ugen mandag formiddag. KFX-indekset sluttede dagen i all time high 178,25 efter en stigning på 0,49 point.
De tunge papirer i indekset, Den Danske Bank, Tele Danmark og Danisco, var med pæne stigninger de væsentligste årsager til dagens stigning i indekset.
- Markedet var faldende og tyndt om formiddagen, men alligevel sluttede dagen med et plus og rimelig omsætning, siger en aktiehandler, der tror, at markedet kan fortsætte med at stige tirsdag.
(c) Reuters Limited 1997.
