FIH&apos;s ordinære resultat steg 13 pct i 1996.

KØBENHAVN, 27 februar (Reuter) - Finansieringsinstituttet for Industri og Håndværk (FIH) kom ud af 1996 med et ordinært resultat før skat på 687 mio. kr. Det er 13 pct. bedre end året før, hvor det blev til 610 mio. kr., fremgår det af koncernens regnskab, der blev offentliggjort torsdag.
- På næsten alle områder var der tale om fremgang i forhold til året før og dermed også bedre resultater end ventet ved indgangen til 1996, skriver ledelsen i regnskabet.
Ledelsen er tilfreds med, at nyudlån er steget godt 30 pct. i et år, hvor konkurrencen har været hård. Der har været nyudlån på 6,4 mia. kr. i 1996, så Instituttets samlede udlån udgjorde 26,1 mia. kr. ved udgangen af 1996.
FIH&apos;s netto rente-og gebyrindtægter steg godt 17 pct. til 737 mio. kr., mens posten med kursreguleringer af værdipapirer faldt til 100 mio. kr. fra 132 mio. kr. året før.
(c) Reuters Limited 1997.
