SKAKO SKIFTER KRAFTIGT UD I BESTYRELSEN.

KØBENHAVN, 30 december (Reuter) - På den ekstraordinære generalforsamling i Skako tidligere i dag blev adm. direktør Laurids A. Jessen, adm. direktør Carl Christian Nielsen og direktør Vagn Rosenkilde Kristensen nyvalgt til bestyrelsen i Skako. Det oplyser selskabet i en meddelelse til Fondsbørsen mandag.
Bestyrelsen konstituerede sig efterfølgende med Laurids A. Jessen som formand og Carl Christian Nielsen som næstformand. Samtidig udtrådte advokat Torben Søndberg, direktør Bent D. Wisborg og direktør Frits Korsgård af bestyrelsen.
Den samlede bestyrelse består af seks personer, hvoraf to er medarbejdervalgte. (/jnu).
(c) Reuters Limited 1996.
