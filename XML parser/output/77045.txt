STOREBÆLT UDSTEDER 4 PCT OBLIGATIONSLÅN.

KØBENHAVN, 22 oktober (Reuter) - Unibank arrangerer et syvårigt obligationslån med en kuponrente på 4 pct. for A/S Storebæltsforbindelsen. Der udstedes nominelt 700-1.200 mio. kr., oplyser Unibank tirsdag.
Obligationerne erhverves af Unibank, der videresælger obligationerne til investorerne.
- Obligationerne udstedes den 31. oktober 1996 og søges optaget til notering på Københavns Fondsbørs - første gang den 31 oktober 1996 - og vil være registreret i Værdipapircentralen, skriver Unibank i en meddelelse. (/olm).
(c) Reuters Limited 1996.
