Større end ventet fald i forbrugertillid - BG.

KØBENHAVN, 20 maj (Reuter) - Faldet i forbrugertillids-indikatoren til syv i maj fra 11 i april var større end ventet og kan indikere, at regeringens nylige økonomiske indgreb kan få en fremtidig forbrugsdæmpende effekt. Det vurderer økonom Flemming Nielsen fra BG Bank efter tirsdagens forbrugertillidstal fra Danmarks Statistik.
- Vi havde renget med et fald. Men dette var større end ventet. Det er sandsynligvis gennemførelsen af indgrebet over for det private forbrug, der er skyld i faldet, siger Flemming Nielsen til Reuters Finans.
(c) Reuters Limited 1997.
