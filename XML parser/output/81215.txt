Per Stig Møller fortsat K-leder efter krisemøde.

KØBENHAVN, 7 marts (Reuter) - Den nybagte førstemand i Det Konservative Folkeparti, Per Stig Møller, fortsætter som leder af partiet stod det klart efter fredagens krisemøde i partiet på Christiansborg.
Samtidig bliver Helge Adam Møller, der har udtrykt sin utilfredshed med Per Stig Møllers lederskab, på sin post som retsordfører.
- Gruppen har opfordret mig til at fortsætte som partileder. Jeg har givet gruppen en redegørelse for mit uheldige sammenstød med pressen, og jeg har nu fuld opbakning i gruppen, sagde Per Stig Møller efter mødet.
(c) Reuters Limited 1997.
