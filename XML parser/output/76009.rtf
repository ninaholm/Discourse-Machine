{\rtf1\ansi\deff0
BRF FORRENTER EGENKAPITAL BEDRE END NYKREDIT OG RD.\line 
\line 
KØBENHAVN, 27 august (Reuter) - Det mindste af de tre største realkreditinstittutter, BRF, har i første halvår af 1996 været den bedste til at forrente sin egenkapital, fremgår det af en analyse af realkreditselskabernes regnskaber for første halvår 1996 foretaget af Reuters Finans.\line 
BRF fik i første halvår 1996 et overskud efter skat på 6,78 øre per egenkapital-krone, mens Realkredit Danmark og Nykredit hver tjente hhv. 4,26 og 4,11 øre.\line 
Forrentningen er beregnet som overskud efter skat i forhold til egenkapitalen per 30. juni 1996.\line 
Derimod har BRF som den eneste af de tre måtte notere en lille tilbagegang i både ind-og udlån i forhold til halvåret 1995. BRF&apos;s realkreditudlån er siden udgangen af første halvår 1995 faldet med knap tre pct. til 115,7 mia. kr. ultimo første halvår 1996, mens antallet af udstedte realkreditobligationer er faldet ca. en kvart pct. til 122,7 mia. kr.\line 
For Realkredit Danmark og Nykredit er der for begge tale om en lille fremgang i både ind-og udlån på mellem knap en kvart pct. og tre pct.\line 
Alle tre institutter kan efter første halvår af 1996 se tilbage på et fald i tab og hensættelser på udlån. Her har Realkredit og Nykredit haft størst succes, da begge har reduceret tab og hensættelser til en tredjedel i forhold til første halvår 1995. BRF har i samme periode &quot;kun&quot; bedret sine tab og hensættelser med 40 pct. til 55,5 mio. kr.\line 
I Nykredits realkreditvirksomhed er der i første halvår hensat for 76 mio. kr., mens hensættelserne i Realkredit Danmark ultimo halvåret udgjorde knap 105 mio. kr.\line 
Nykredit har i de første seks måneder at 1996 formået at øge sin indtjening på nettorente og gebyrer med knap 13 pct. til 1,95 mia. kr. Her følger BRF med på en andenplads med en vækst på ca. fem pct. til 612 mio. kr., mens Realkredit Danmark må se tilbage på et fald på knap to pct. til 1,39 mia. kr.\line 
Den største vækst i nettorente-og gebyrerindtægterne tilfalder Unikredit, der er et datterselskab i Unidanmark. I første halvår 1996 har Unikredit øget sine indtægter på nettorente og gebyrer med ca. 120 pct. til knap 82 mio kr. i forhold til første halvår 1995.\line 
Samtidig har Unikredit mere end fordoblet både sine realkreditudlån og sin udstedelse af realkreditobligationer til hhv. 30,3 mia. kr. og 30,8 mia. kr.\line 
I Den Danske Banks realkreditselskab, Danske Kredit, steg nettorente-og gebyrindtægterne ca. 12 pct. til 84 mio. kr. i første halvår 1996.\line 
Både Danske Kredit og Unikredit svarer i størrelse til godt en tiendedel af Realkredit Danmark. (/eep).\line 
(c) Reuters Limited 1996.\line 
}