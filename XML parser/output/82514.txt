E&amp;D og PMC tyngede Sophus Berendsen i 1996.

KØBENHAVN, 10 april (Reuter) - Det var et meget vanskeligt år i Electronics &amp; Data-sektoren (E&amp;D), der sammen med et skuffende år i Power Motion Control-sektoren (PMC) tyngede Sophus Berendesen-koncernen.
Det fremgår af koncernens regnskab, som viste et primært resultat på 203 mio. kr. mod 317 mio. kr. i 1995.
- 1996 blev et meget vanskeligt år (for E&amp;D, red.) og resultatet overordentligt utilfredsstillende, idet sektoren havde et underskud på den primære drift på 44,5 mio. kr. mod et overskud i 1995 på 36,3 mio kr., skriver Sophus Berendsen-ledelsen torsdag i regnskabsmeddelelsen.
(c) Reuters Limited 1997.
