TANKSKIBES INDTJENING STEG I SIDSTE UGE - BASSØE.

OSLO, 18 okt (Reuter) - Der var i sidste uge fortsat
fokus på laster østover på tankskibsmarkedet. Rater og
indtjening fortsatte opad for tredje uge i træk, beretter
det norske skibsmæglerfirma Bassøe Shipbrokers i sin
ugerapport.
Fragtraten for de store olietankskibe over 160.000
tons dødvægt (VLCC&apos;er) steg ifølge Bassøe 2,5 point på
standardstrækningen mellem Rotterdam og Den Arabiske Golf.
WS er et indeks, der angiver fragtrater uafhængigt af
skibenes størrelse og rute.
I Danmark er det først og fremmest rederiet A. P.
Møller ,  der har olietankskibe. Men
også D/S Torm og D/S Norden er
beskæftiget med sejlads af råolie.
Bassøe rapporterer om følgende rater for en VLCC
(265.000-275.000 dwt) på strækningen Golfen - Rotterdam
(WS-point)
15.nov 8.nov   1.nov 25.okt 18.okt   57,5   55      52,5  -   55
Dette rateniveau svarer til følgende indtjening for en
turbinetanker på 265.000 dwt (bunkerspris i parantes. Alle
beløb i USD):
15.nov 8.nov   1.nov 25.okt     18.okt  16.100 14.600  13.700 13.300     14.100  (116)  (114)    (107) (110)  (118)
For en moderne motortanker på 275.000 dwt tilsvarer
rateniveauet til følgende indtjening (Samme forudsætning
for bunkersprisen). Rejsen er beregnet ud fra en
returrejse i ballast gennem Suez:
15.nov   8.nov 1.nov    25.okt    18.okt
25.500   23.700    22.200    22.000    23.400
(116)     (114)    (107) (110)     (118)
I 1995 var den gennemsnitlige VLCC-rate i henhold til
Bassøes ugerapportindeks WS 50,61. Ud fra en gennemsnitlig
bunkerspris på 93,83 USD, giver denne gennemsnitsrejse en
T/C-indtjening på 13.186 USD per dag for en turbinetanker.
T/C henviser til prisen for at leje et skib på tid.
I 1994 var den gennemsnitlige VLCC-rate WS 39,82.
Dette svarer til en gennemsnitsindtjening på T/C-basis på
8.210 dollar per dag ved en bunkerspris på 81,19 USD.
Pr. 15. november var der 2,2 mio. dwt ledig
spottonnage i Den Arabiske Golf (3 ULCC og 4 VLCC&apos;er).
Dette er 900.000 mio. dwt mere end ugen før.
De næste 15 dage vil 5,2 mio. ton ledig spottonnage
ankomme til Den Arabiske Golf fordelt på seks af de
største olietankskibe på over 320.000 tons (ULCC&apos;er) og 11
VLCC&apos;er. Dette er 700.000 dwt mindre end den foregående
uge.
I 1995 var den gennemsnitlige tonnagetilgang til Den
Arabiske Golf på 15-dages basis 7,5 mio. dwt. I 1994 var
tilgangen 9,7 mio. dwt.
På skrotmarkedet blev der ikke rapporteret om
yderligere salg af store tankskibe i sidste uge. Indtil nu
er der således skrottet 14 tankskibe i de tungere
vægtklasser, mens der i 1995 blev hugget 30 store
tankskibe op.
Derimod er kombinationsskibet Long Challenger på
164.300 dwt svarende til 29.679 letvægtston solgt til
Bangladesh til skrotning. Prisen er 173 USD per
letvægtston. (/Reuter).
(c) Reuters Limited 1996.
