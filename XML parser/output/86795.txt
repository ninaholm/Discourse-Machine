Saga ser oktober Brent på 18,5-19,5 USD i uge 34.

KØBENHAVN, 18 august (Reuter) - Det norske olieselskab Saga Petroleum forventer, at prisen per tønde Brent råolie med levering i oktober bliver noget dyrere i denne uge. Det viser Saga&apos;s ugentlige kommentar til oliemarkedet.
- I løbet af ugen har spotpriserne på Brent Blend styrket sig mod førsteperiodes kontrakten. Oktober kontrakten forventes at bevæge sig i et prisbånd på 18,50-19,50 USD per tønde, skriver Saga.
Saga henviser til stærk efterspørgsel og produktionsproblemer ved et amerikansk raffinaderi.
I sidste uge blev september kontrakten handlet i et interval på 18,35-19,29 USD per tønde.
- Carl Johan Corneliussen (+45) 33 96 96 58.
(c) Reuters Limited 1997.
