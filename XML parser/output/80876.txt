DSV vil ændre aktiestykstørrelse til 10 kr.

KØBENHAVN, 28 februar (Reuter) - De Sammensluttede Vognmænd (DSV) vil ændre stykstørrelsen på koncernens B-aktier til 10 kr. fra 100 kr. Det fremgår af koncernens regnskab for første halvår 1996/97.
- Bestyrelse og ledelse fremsætter forslag om nedskrivning af den børsnoterede B-aktiestørrelse fra 100 kr. til 10 kr., skriver DSV.
Derudover vil der i foråret blive indledt en møderække med A-aktionærerne med henblik på at konvertere A-aktierne til B-aktier.
- Møderne forventes at udmønte sig i et forslag om konvertering af A-aktier til B-aktier. Forslagene forventes fremsat på DSVs ordinære generalforsamling december 1996, skriver koncernen.
DSV fik i første halvår et overskud før skat på 58,2 mio. kr. mod 43,7 mio. kr. i første halvår 1995/96.
- Eva Elgaard Pedersen (+45) 33 96 96 57.
(c) Reuters Limited 1997.
