INGEN RENTE-ÆNDRING TRODS STÆRK KRONE - JP MORGAN.

KØBENHAVN, 15 januar (Reuter) - Nationalbanken vil næppe ændre på rentesatserne, selvom kronen er steget over for D-marken, vurderer JP Morgan.
- Det er højst usandsynligt, at Nationalbanken vil sænke renterne. For det første er den danske økonomiske cyklus på et punkt, hvor det ville være mere rimeligt at hæve renterne end at sænke dem. For det andet taler inflations-forskellen på næsten et pct.point til Tyskland for et fortsat postitivt spænd i de officielle rentesatser, skriver JP Morgan.
Mens kronens styrkelse over for D-marken på den ene side taler for en rentesænkning, nævner JP Morgan som et modargument, at den effektive kronekurs har stabiliseret sig efter at være faldet i det meste af 1995 og 1996. (/mbp).
(c) Reuters Limited 1997.
