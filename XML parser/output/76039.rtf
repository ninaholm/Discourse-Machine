{\rtf1\ansi\deff0
BELGACOM OVERRASKER GODT I TELE DK-HLV - ANALYTIKER.\line 
\line 
KØBENHAVN, 29 august (Reuter) - Selvom den samlede analyse af Tele Danmark skal nedjusters marginalt, påpeger en analytiker, at telekoncernen i alt har præsenteret et fornuftigt halvårsåresresulatet.\line 
- Regnskabet lever ikke helt op til forventningerne, men det er bl.a. positivt overraskende, at Belgacom bidrager positivt med det samme. Det er væsentligt bedre end ventet, siger analytikeren.\line 
Tele Danmark fik i halvåret 1996 et overskud før skat på 2.178 mio. kr. mod 2.721 mio. kr. i halvåret 1995.\line 
Endvidere peger analytikeren på den store vækst i antallet af mobiltelefonkunder, der dog ikke slår igennem med en øget mængde taletid endnu.\line 
- Den stærke vækst af abonenter kan love godt for taletiden senere, fordi dem der kom ind i priskrigen i juni har endnu ikke nået at bidrage til taletiden, siger analytikeren.\line 
Det giver en god base for øget indtjening på de kunder i hele 1996, men samtidig skal det med, at de nye kunder nok ikke bruger deres mobiltelefon så meget som de gamle kunder.\line 
Tele Danmark Mobil fik i årets første seks måneder en noget nær eksplosiv vækst i antallet af abonnenter på mobilområdet. Ved udgangen af juni havde selskabet 770.000 abonnenter, hvilket svarer til en årsvækst på 69 pct.\line 
I forhold til udgangen af 1995 er der tale om en vækst på 40 pct., fremgår det af regnskabet. Samtidig er væksten i trafikmængden på de trådløse linier vokset 26 pct. (/uha).\line 
(c) Reuters Limited 1996.\line 
}