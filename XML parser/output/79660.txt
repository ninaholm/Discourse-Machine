TELE DANMARKS LEDELSE UDUELIG - LO-FORMAND.

KØBENHAVN, 31 januar (Reuter) - Tele Danmarks ledelse er uduelig, når den anser det for nødvendigt at fyre folk for blot at antage nogle andre, siger LO&apos;s formand Hans Jensen i en kommentar til massefyringen i Tele Danmark.
- Det er kun en uduelig ledelse med dårlig uddannelsesplanlægning, der anser det for nødvendigt at fyre folk for blot at antage nogle andre. Den øgede konkurrence og den nye teknologis muligheder er i hvert fald kommet så meget bag på virksomheden, at den har forsømt at uddanne personalet, mener Hans Jensen.
Han kalder situationen for &quot;helt vanvittig&quot;, når regeringen på den ene side sætter videre-og efteruddannelse på dagsordnen samtidig med at staten er hovedaktionær i en virksomhed, der ikke vil føre denne politik ud i livet.
Tele Danmark meddelte onsdag, at der inden midten af 1998 skal afskediges 2.500 af de ca. 16.500 medarbejder samtidig med, at der ansættes 500. (/uha).
(c) Reuters Limited 1997.
