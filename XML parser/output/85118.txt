Danisco-prognose skuffer marked - aktiehandler.

KØBENHAVN, 25 juni (Reuter) - Den danske industri-og fødevarekoncern Danisco har med sit regnskab for 1996/97 og specifikt prognosen for 1997/98 skuffet de danske aktiehandlere. Reaktionen er umiddelbart et dyk i kursen på 18 kr. til kurs 415.
- Det er 100 pct. forventningerne, der skuffer. Regnskabet for 1996/97 var nogenlunde som ventet, siger en aktiehandler.
Han vurderer, at aktien umiddelbart er faldet nok, og at der på niveauet omkring kurs 415 er kommet købere ind.
Danisco forventer i 1997/98 et højere koncernresultat end i 1996/97, men stigningen ventes at blive mindre end i det forrige regnskabsår.
(c) Reuters Limited 1997.
