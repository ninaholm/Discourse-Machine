Konglomerater gav bedste afkast på 3 mdr - DAA.

KØBENHAVN, 7 juli (Reuter) - Konglomerater har givet det bedste afkast på Københavns Fondsbørs de sidste tre måneder, fremgår det af den nye udgave af Dansk Aktie Analyse (DAA).
Konglomeraterne har i gennemsnit givet et afkast på 18,18 pct. På de næste pladser følger grupperne med ejendomsinvestering og VVS &amp; Stål.
Konglomerater dækker blandt andet over store industriselskaber som Sophus Berendsen, Danisco, FLS og EAC i Dansk Aktie Analyses gruppeindeling af selskaberne på Fondsbørsen.
Gruppen med entreprenører har bundplaceringen med et negativt afkast på minus 0,44 pct., fremgår det.
Set over 12 måneder har VVS &amp; Stål med et afkast på 62,49 klaret sig bedst, mens gruppen Vegetabilske Produkter, der blandt andet dækker over KFK, Peder P. Hedegaard og Århus Olie, ligger i bund med et afkast på 4,86 pct. set over 12 måneder.
- Ole Mikkelsen (+45) 33 96 96 54.
(c) Reuters Limited 1997.
