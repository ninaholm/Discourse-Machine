BG BANK SER 10 PCT FREMGANG I STORE BANKERS DRIFT.

KØBENHAVN, 10 februar (Reuter) - BG Bank forventer, at resultatet af den egentlige bankdrift i 1996 hos bankens tre største konkurrenter vil vise en fremgang på 10 pct. i forhold til 1995, fremgår det af BG Banks seneste nummer af Investering.
Til gengæld vurderer BG Bank, at resultatet af de finansielle poster i de tre store banker - Den Danske Bank, Unibank og Jyske Bank - sidste år vil være faldet med 11,3 pct. til et overskud på knap 22,5 mia. kr.
- Vi forventer, at regnskaberne vil være præget af et mere moderat pres på netto renteindtægterne, end hvad det har været tilfældet i specielt første halvår af 1996. Årsagen er, at den korte rente har været stabil i det meste af andet halvår, hvilket har afdæmpet presset på rentemarginalen. Samtidig har der været en udlånsvækst på ca. 10 pct. p.a. siden foråret 1996, som styrker indtjeningen, skriver BG Bank.
Nedenfor følger en tabel over BG Banks forventninger til Den Danske Bank, Unibank og Jyske Banks 1996-resultat.
(c) Reuters Limited 1997.
