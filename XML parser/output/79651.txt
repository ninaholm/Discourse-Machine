Valuta - USD stiger efter overraskende højt BNP.

KØBENHAVN, 31 januar (Reuter) - Den amerikanske valuta
steg efter et overraskende højt væksttal for BNP i 4.
kvartal. Dollaren har bevæget sig op i nærheden af 1,64
D-mark og 121,80 yen fra kurser på hhv 1,6349 D-mark og
121,55 yen lige før kl. 14.30.
BNP voksede i 4. kvartal med 4,7 pct., og det var en
del mere end de 3,9 pct., som Wall Street økonomer på
forhånd havde forventet.
De amerikanske obligationer faldt lige efter tallet
blev sendt ud, men steg hurtigt igen, og kursen på den
30-årige T-bond er uændret på 95-18 ved 15-tiden.
Den amerikanske valuta åbnede ellers lavere i New York
fredag eftermiddag efter nattens fald i både USD, britiske
pund samt australske dollar.
- Profittagning er tydeligvis kommet tilbage i
markedet, men det er ikke nødvendigvis en dårlig ting. Det
tillader de mere aggressive markedsdeltagere, at sælge
nogle US-dollar, siger Bob Near, vice-direktør i Bank of
New York.
I Europa købte både den spanske og den portugisiske
centralbank tidligere på dagen op i deres respektive
valutaer, oplyser dealere.
I begge tilfælde betalte bankerne med D-mark, oplyser
valutahandlerne.
DEM/DKK  USD/DKK  FRF/DKK USD/JPY USD/DEM
Fredag    15.05  3,8145   6,2525   1,1285  121,85  1,6400
Fredag    11.40  3,8155   6,2345   1,1295  121,35  1,6340
(/klp).
(c) Reuters Limited 1997.
