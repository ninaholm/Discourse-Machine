OBLIGATIONER SVÆKKET EFTER UDENLANDSK TILBAGESALG.

KØBENHAVN, 21 november (Reuter) - De danske obligationer har ikke haft en særlig god torsdag formiddag.
Den toneangivende obligation med 10-årig løbetid, 8 pct. 2006 er svækket til 107,90 fra 108,10 i morges, og renten er steget til 6,82 pct.
Også i de korte og mellemlange obligationer har der været kursfald, og det skyldes tilbagesalg fra de udenlandske investorer, fortæller en handler.
- Resten af torsdagen bliver svær at forudsige, da vi ligger i et vadested i øjeblikket, siger han.
(c) Reuters Limited 1996.
