<?xml version="1.0" encoding="UTF-8"?>

<newsitem date="1997-07-30" id="root" itemid="86108" xml:lang="da">
<title></title>
<headline> Lokalbanker har haft fremgang i halvår - forening. </headline>
<byline></byline>
<dateline></dateline>
<text>
<p> KØBENHAVN, 30 juli (Reuter) - De små og mellemstore pengeinstitutter har oplevet fremgang i form af stigende aktivitet og større overskud i første halvår 1997, forudser Jan Kondrup, der er direktør i Foreningen af Lokale Pengeinstitutter. </p>
<p> - Der er et stigende forretningsomfang, og vi forventer også, at resultatet før skat kommer til at udvise en ganske pæn stigning, siger Jan Kondrup til Reuters Finans. </p>
<p> Foreningen repræsenterer ca. 120 pengeinstitutter, og en del af dem har offentliggjort halvårsregnskab. </p>
<p> - Hvis vi renser tallene for posten med kursreguerlinger, så regner vi med, at resultaterne kan holde niveauet fra sidste år til trods for en indsnævnring af rentemarginalen og en ganske hård konkurrencesituation, siger Jan Kondrup. </p>
<p> Det første børsnoterede pengeinstitut, Haandværkerbanken, der også er medlem af foreningen, offentliggjorde sit halvårsregnskab tirsdag aften. Den Næstved-baserede bank har oplevet en vækst i udlån på knap ni pct. og en stigning i resultatet fra den basale drift på knap 29 pct. Samtidig har banken åbnet en ny filial i Slagelse og har planlagt en åbning af en filial i Haslev. </p>
<p> Banken er dermed et godt billede på den udvikling i første halvår, som Jan Kondrup mener har fundet sted. </p>
<p> Han oplyser, at medlemmerne i foreningen har meddelt planer om at åbne 20 nye filialer i år. </p>
<p> - Vores medlemmer har oplevet en fortsat tilgang af nye kunder, og de eksisterende kunder har øget deres forretningsomfang - blandt andet som følge af konjunkturerne i samfundet, siger Jan Kondrup. </p>
<p> Pengeinstitutterne i foreningen er kendetegnet ved at have en stor andel af sine engagementer med privatkunder, mens storbankerne har en større vægt af erhvervskunder. </p>
<p> En anden forskel på de lokale pengeinstitutter og storbankerne er placeringen af kapital. De store har en større andel af midlerne placeret i aktier, og kan derfor se frem til pæne kursgevinster fra den post, mens de mindre i overvejende grad har placeret overskydende kapital i obligationer, og her har der ikke været så store kursgevinster i første halvår. </p>
<p> Jan Kondrup henviser til, at stigningen i obligationskurserne i årets første seks måneder ikke kan måle sig med stigningen i aktiekurserne på Fondsbørsen på ca. 25 pct. i første halvår. </p>
<p> Posten med tab og hensættelser til debitorer har generelt ligget på et højere niveau i de lokale pengeinstitutter end i de store banker, og blandt andet derfor venter Jan Kondrup, at den post er blevet mindre i første halvår. </p>
<p> - Vi er nok ved at nå bunden, når det drejer sig om tab og hensættelser, forudser Jan Kondrup. </p>
<p> Der er til gengæld udsigt til stigende omkostninger i de lokale pengeinstitutter. Det mener Jan Kondrup er naturligt, fordi det koster penge at øge forretningsomfanget og åbne nye filialer. Samtidig har de lokale pengeinstitutter ifølge Jan Kondrup også investeret store beløb i ny edb. </p>
<p> - Ole Mikkelsen (+45) 33 96 96 54. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-07-30"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-07-30"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-07-30"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-07-30"></editdetail></code></codes>
<codes class="bip:topics:1.0">
<code code="HANLAN">
<editdetail action="confirmed" attribution="Reuters BIP Coding Group" date="1997-07-30"></editdetail></code>
<code code="I814">
<editdetail action="confirmed" attribution="Reuters BIP Coding Group" date="1997-07-30"></editdetail></code>
<code code="I81402">
<editdetail action="confirmed" attribution="Reuters BIP Coding Group" date="1997-07-30"></editdetail></code>
<code code="IBNK">
<editdetail action="confirmed" attribution="Reuters BIP Coding Group" date="1997-07-30"></editdetail></code>
<code code="C31">
<editdetail action="confirmed" attribution="Reuters BIP Coding Group" date="1997-07-30"></editdetail></code>
<code code="CCAT">
<editdetail action="confirmed" attribution="Reuters BIP Coding Group" date="1997-07-30"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-07-30"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>