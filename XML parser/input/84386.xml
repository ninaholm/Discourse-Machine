<?xml version="1.0" encoding="UTF-8"?>

<newsitem date="1997-06-03" id="root" itemid="84386" xml:lang="da">
<title></title>
<headline> Telekrig slut senest i august - Sonofon. </headline>
<byline></byline>
<dateline></dateline>
<text>
<p> KØBENHAVN, 3 juni (Reuter) - Mobiltelefonkrigen med store annoncer i dagpressen for mobiltelefoner til en krone stykket hos både Sonofon og Tele Danmark slutter senest den 15. august og formentlig før, hvis det står til Sonofon, som satte kampagnerne i gang. </p>
<p> - Kampagnen kører ikke ud over den 15. august, og det kan godt være den slutter før den dato. Det her varer ikke ved særligt længe og stod det til os, så er det spørgsmålet om den slags nogensinde kommer igen, siger vicedirektør i Sonofon Allan Koch til Reuters Finans. </p>
<p> Tele Danmark siger til Reuters Finans, at de ikke selv tager initiativet til priskrig på mobiltelefoner, men simpelthen bare følger konkurrenterne så snart de sætter kampagner i gang. </p>
<p> - Sålænge Sonofon eller andre konkurrenter i markedet går ud med disse priser, så gør vi det også. Vi mener, det er usundt at vænne markedet til mobiltelefoner til en krone stykket, men sålænge Sonofon gør det, så gør vi det også, siger afsætningsdirektør i Tele Danmark Mobil Jan Pedersen til Reuters Finans. </p>
<p> Tele Danmark har under den seneste priskampagne ikke oplevet den samme eufori fra kundernes side. </p>
<p> - Det rykker slet ikke noget i forhold til tidligere kampagner. Det med at købe kunder er forbi, siger Jan Pedersen. </p>
<p> Sonofon ønsker ikke at oplyse, hvordan deres kampagne forløber, men erkender, at det stort set er Sonofon, der betaler hele prisen på en mobiltelefon til en krone. </p>
<p> Tele Danmark oplyser, at en telefon hos dem til en krone normalt koster omkring 1.300 kroner. Heraf betaler Tele Danmark 750 kroner til forhandleren, for at han får kunderne til at tegne abonnement hos Tele Danmark, og de sidste penge deles producenten af mobiltelefonerne og Tele Danmark om. </p>
<p> - Carl Johan Corneliussen (+45) 33 96 96 57. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-06-03"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-06-03"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-06-03"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-06-03"></editdetail></code></codes>
<codes class="bip:topics:1.0">
<code code="DSNT">
<editdetail action="confirmed" attribution="Reuters BIP Coding Group" date="1997-06-03"></editdetail></code>
<code code="TELDAN">
<editdetail action="confirmed" attribution="Reuters BIP Coding Group" date="1997-06-03"></editdetail></code>
<code code="I7902">
<editdetail action="confirmed" attribution="Reuters BIP Coding Group" date="1997-06-03"></editdetail></code>
<code code="C31">
<editdetail action="confirmed" attribution="Reuters BIP Coding Group" date="1997-06-03"></editdetail></code>
<code code="CCAT">
<editdetail action="confirmed" attribution="Reuters BIP Coding Group" date="1997-06-03"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-06-03"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>