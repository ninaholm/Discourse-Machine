<?xml version="1.0" encoding="UTF-8"?>

<newsitem date="1997-05-05" id="root" itemid="83327" xml:lang="da">
<title></title>
<headline> Presserunde - Generelle nyheder mandag 5 maj. </headline>
<byline></byline>
<dateline></dateline>
<text>
<p> Reuters står ikke inde for avisartiklernes nøjagtighed 1) Regeringen og venstrefløjen har planer om at ændre på danskernes fradrag for at skaffe flere penge i statskassen. Dermed bevæger regeringen sig på kanten af et brud på skattereformen, som først er fuldt gennemført i 1998. Planerne indgår som en del af den afgiftspakke, som regeringen, SF og Enhedslisten vil forhandle færdig i dag. Den samlede pakke vil komme op på næsten fem mia. kr. Det synes især at være de højtlønnede, der står for skud. (Jyllands-Posten side 1, Politiken side 1, Det Fri Aktuelt side 5) </p>
<p> 2) Regeringens forhandlinger med SF og Enhedslisten fortsætter i denne uge, og det kunne tyde på, at resultatet bliver højere afgifter på brug og køb af biler. Også indenrigsflyvning bliver dyrere. Det er endnu uafklaret, hvordan man vil bruge provenuet fra disse forhøjede afgifter. (Information side 1) </p>
<p> 3) Regeringen trækker tæppet væk under efterkrigstidens nok mest populære opsparingsform, hvis planerne om at hæve bruttoskatten og sænke bundskatten gennemføres. Det er de udbredte kapitalpensioner, som mere end en mio. danskere i dag benytter, og som der indskydes 18 mia. kr. på om året, der vil forsvinde helt, hvis bruttoskatten sættes gradvist op til 16 pct., og bundskatterne falder tilsvarende. Direktør Ulla Plesner fra Danica, der er Danmarks største pensionsselskab, kalder planen for &quot;trist&quot;. (Jyllands-Posten Erhverv &amp; Økonomi side 1) </p>
<p> 4) Formanden for ekspropriationskomitéen i Jylland, Knud Junge Pedersen, tog i går sin afsked. Formanden, som er blevet stærkt kritiseret i forbindelse med de jyske motorvejsbyggerier, søger sin afsked på grund af sin frustration over politikerne og ikke over kritikken fra godsejerne, som man ellers kunne tro. Knud Junge Pedersen har siden 1994 kæmpet en forgæves kamp mod Trafikministeriet for at skaffe bedre vilkår til lodsejerne. (Berlingske Tidende side 3, Jyllands-Posten side 2) </p>
<p> 5) Forsvarsministeriet har gennem en særordning skaffet sig en ekstraindtægt på 800 mio. kr., som kan bruges uden politisk indblanding. Særordningen betyder, at forsvaret kan beholde de penge, det får ind ved at sælge ejendomme - for eksempel tjente man 70 millioner kr. ved at sælge Flådestation Holmen. SFs Villy Søvndal kalder ordningen for &quot;politisk makværk&quot;. (Berlingske Tidende side 6) </p>
<p> 6) Regeringens storstilede plan &quot;Danmark 2005&quot; kan kun realiseres, hvis Danmark er fuldt og helt medlem af EU. Det fastslår kulturminister Ebbe Lundgaard (R), som dermed forudsætter et Ja ved en kommende EU-folkeafstemning. Planen stiller i udsigt, at udlandsgælden og arbejdsløsheden er fjernet om otte år. &quot;Men det kan kun lade sig gøre, hvis vi deltager på lige vilkår med andre EU-lande. Det kan vi lige så godt sige rent ud,&quot; siger Ebbe Lundgaard. (Jyllands-Posten side 4) </p>
<p> 7) Otte ud af ti danskere mener, at det var rigtigt af den danske regering at stille et resolutionsforslag om overholdelse af menneskerettighederne i Kina ved FNs Menneskerettig-hedskommission i Geneve. Det viser en meningsmåling foretaget af Sonar for Jyllands-Posten i dagene efter, at Danmark fremsatte forslaget og på et tidspunkt, hvor det var klart, at Kina ville straffe Danmark for at fremsætte resolutionsforslaget. Kun hver tiende finder det danske initiativ forkert. (Jyllands-Posten side 7) </p>
<p> (Presserunden er udarbejdet af Finansinformation). </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-05-05"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-05-05"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-05-05"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-05-05"></editdetail></code></codes>
<codes class="bip:topics:1.0">
<code code="ECAT">
<editdetail action="confirmed" attribution="Reuters BIP Coding Group" date="1997-05-05"></editdetail></code>
<code code="GCAT">
<editdetail action="confirmed" attribution="Reuters BIP Coding Group" date="1997-05-05"></editdetail></code>
<code code="GDEF">
<editdetail action="confirmed" attribution="Reuters BIP Coding Group" date="1997-05-05"></editdetail></code>
<code code="GPOL">
<editdetail action="confirmed" attribution="Reuters BIP Coding Group" date="1997-05-05"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-05-05"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>