<?xml version="1.0" encoding="UTF-8"?>

<newsitem date="1997-02-12" id="root" itemid="80130" xml:lang="da">
<title></title>
<headline> LANDSRET SÆTTER HØJT TEMPO I GRUNDLOVSSAG OM EU. </headline>
<byline></byline>
<dateline></dateline>
<text>
<p> KØBENHAVN, 12 februar (Reuter) - Regeringens optimisme med hensyn til en hurtig afvikling af Grundlovssagen om Danmarks EU-medlemskab er øget efter, at landsretten kun brugte et døgn på at behandle sagsøgernes begæring om udlevering af en række fortrolige dokumenter fra Folketingets Europaudvalg. </p>
<p> - Vi tror på, at domsforhandlingerne kan gennemføres allerede i maj, hvilket kan give en dom i juni, siger Laurids Mikaelsen, der er chef for juridisk tjeneste i Udenrigsministeriet og leder af regeringens koordinationsgruppe i Grundlovssagen. </p>
<p> Landsretten afviste sent tirsdag sagsøgernes genfremsatte begæring om, at få udleveret dokumenterne. </p>
<p> Begæringen blev fremsat påny, efter at sagsøgerne - 10 EU-skeptikere - ændrede anklagen i sagen til at omhandle Danmarks tilslutning til Rom-traktaten i 1972 og ikke bare underskriften på Maastricht-traktaten i 1993. </p>
<p> Professor dr. jur. Ole Krarup, der sammen med advokat Christian Harlang varetager sagen for sagsøgerne, havde onsdag ikke besluttet sig for, om Landsrettens kendelse ville blive kæret, som det skete i november, da Landsretten første gang afviste begæringen. </p>
<p> Den gang ønskede sagsøgerne begæringen om udlevering af dokumenterne behandlet af Højesteret, men blev afvist af Procesbevillingsnævnet, der afgør om sager skal for Højesteret. Hvorefter sagsøgerne anlagde sag mod Procesbevillingsnævnet. </p>
<p> Næste skridt i Grundlovssagen kommer 27. februar, hvor sagsøgerne skal aflevere deres næste processkrift. Derudover er der retsmøder i sagen mod Procesbevillingsnævnet 13. og 14. marts. </p>
<p> Ole Krarup venter, at landsretten vil forsøge at overholde tidsplanen og gennemføre retsmøder i maj. </p>
<p> Hvor lang tid Højesteret herefter skal bruge på sagen, er der ikke mange, der tør byde på. Laurids Mikaelsen spår en dom i foråret 1998, mens professor i EU-og folkeret Hjalte Rasmussen for nyligt i sin bog &quot;Folkestyre, Grundlov og Højesteret&quot; spåede en Højesteretsdom på et eller andet tidspunkt mellem oktober 1998 og juni 1999. </p>
<p> - Stig Ørskov Pedersen (+45) 33 96 96 59. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-02-12"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-02-12"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-02-12"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-02-12"></editdetail></code></codes>
<codes class="bip:topics:1.0">
<code code="EEC">
<editdetail action="confirmed" attribution="Reuters BIP Coding Group" date="1997-02-12"></editdetail></code>
<code code="GCAT">
<editdetail action="confirmed" attribution="Reuters BIP Coding Group" date="1997-02-12"></editdetail></code>
<code code="GPOL">
<editdetail action="confirmed" attribution="Reuters BIP Coding Group" date="1997-02-12"></editdetail></code>
<code code="OCAT">
<editdetail action="confirmed" attribution="Reuters BIP Coding Group" date="1997-02-12"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-02-12"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>