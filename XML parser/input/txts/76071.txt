Valuta - Tietmeyer taler USD op, FRF-pres aftager.

KØBENHAVN, 30 august (Reuter) - Den amerikanske valuta
fik et løft fredag eftermiddag, da Bundesbank-præsident,
Hans Tietmeyer, talte positivt om dollarens
stigningsmuligheder.
Dollaren er brudt op gennem 1,4820 D-mark, og blandt
de valutadealere, der sværger til teknik, er holdningen,
at kursen nu kan fortsætte op til 1,4865.
- Efter min mening taler de fundamentale økonomiske
forhold i USA for, at værdien af US-dollar skal være lidt
højere, sagde Tietmeyer i et interview med et tysk
nyhedsbureau
Udtalelsen er bekræftet over for Reuters af en
talsmand fra tyske Bundesbank.
Den stigende dollar har givet luft til den franske
franc, der er styrket til 3,4225 fra 3,4250 i formiddags.
Blandt de øvrige europæiske mønter er der roligt, og
amerikanske nøgletal kl. 14.30 og 16.00 kan komme til at
bestemme kursernes retning fredag eftermiddag, mener
dealere.
DEM/DKK  USD/DKK FRF/DKK USD/JPY USD/DEM
Fredag    14,14  3,8660   5,7310  1,1290  108,70  1,4825
Fredag    11.02  3,8660   5,7170  1,1285  108,40  1,4785
(/klp).
(c) Reuters Limited 1996.
