DANISCOS BESTYRELSE VIL SÆLGE MEDARBEJDERAKTIER.

KØBENHAVN, 27 august (Reuter) - Daniscos bestyrelse vil på den ordinære generalforsamling den 17. september, foreslå, at den får bemyndigelse til at udstede aktier for op til fem mio. kr. nominelt, fremgår det af indkaldelsen til generalforsamlingen.
Meningen er, at medarbejder i Danisco og de danske datterselskaber mv. skal kunne købe aktier til kurs 60 kr. per aktie af 20 kr.
Endvidere ønsker bestyrelsen lov til at sælge for et tilsvarende beløb af selskabets egne aktier på samme vilkår.
- Det foreslås at Daniscos danske og udenlandske medarbejdere tilbydes at købe aktier til favørkurs i forbindelse med, at det ældste af de tre selskaber, der indgik i Danisco-fusionen i 1989, i foråret 1997 har eksisteret i 125 år, hedder det. (/uha).
(c) Reuters Limited 1996.
