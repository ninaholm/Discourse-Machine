Valuta - Stabilt marked afventer Buba-beslutning.

KØBENHAVN, 22 august (Reuter) - Nedtællingen til
Buba-mødet er startet og det har fået det europæiske
valutamarked til at holde sig i ro onsdag formiddag.
Der er således minimal bevægelse i de forskellige
krydskurser. Den amerikanske dollar er marginalt stærkere
mod D-mark i 1,4840 mod 1,4830 i går. Over for den
japanske yen er USD svækket med 0,10 yen til 108,20 yen
per dollar.
I markedet er der blandede forventningerne til
Bundesbanks træk i eftermiddag. Blandt dealerne, der tror
på en repo-sænkning, tales om en justering på alt mellem
fem og 20 bp.
Den franske franc synes at være i fare, hvis Buba
fastholder renterne og D-marken styrkes, idet det vil
mindske Bank of France&apos;s muligheder for en selvstændig
rentesænkning, forlyder det fra markedet.
Dealere ser en fransk pengepolitisk lempelse som en
nødvendighed for, at franc&apos;en kan fastholde sit niveau.
Franc&apos;en handles til 3,4215 mod 3,4195 i går eftermiddags.
@
DEM/DKK  USD/DKK FRF/DKK USD/JPY USD/DEM
Torsdag   10.58  3,8655   5,7365  1,1300  108,20  1,4840
Onsdag    14.58  3,8645   5,7335  1,1295  108,30  1,4830
(/clm).
(c) Reuters Limited 1996.
