AKTIER VENTES TRÆDE VANDE OP TIL UNIBANK-REGNSKAB.

KØBENHAVN, 20 august (Reuter) - Det danske aktiemarked vil tirsdag lægge blødt ud, for så senere på dagen at sætte lidt mere fart på, vurderer en aktiehandler.
- Stemningen vil blive meget præget af regnskabet fra Unibank, men indtil videre er der en meget stærk undertone, siger han.
Mandag sluttede KFX-indekset på ny i højeste lukkekurs i 120,22, og det på trods af, at obligationskurserne ikke helt artede sig mandag. Det var blandt andet ISS, Novo, Superfos og BG Bank, der trak aktierne op til et nyt rekordniveau.
[MORE].
