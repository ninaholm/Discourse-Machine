HOME SOLGTE 4 PCT FLERE HUSE I JULI 96 - HOME.

KØBENHAVN, 3 september (Reuter) - Ejendomsmæglerkæden home solgte 4 pct. flere huse i juli 1996 sammenlignet med samme måned sidste år, oplyser home tirsdag.
- Sammenlagt ligger stk.-salget hos home-kæden for årets første syv måneder to pct. over stk.-salget i samme periode i fjor, skriver home i en pressemeddelelse.
Ifølge home omsætter kæden flere end hver femte køb/salg af ejerbolig i Danmark.
- Konjunkturerne er fortsat med boligejerne. Renten er lav og forbrugeroptimismen høj. Det medfører stor efterspørgsel - en efterspørgsel, der er større end udbyddet, siger home-kædens informationschef Preben Angelo. (/Reuter).
(c) Reuters Limited 1996.
