ØRESUND CITY DRIFTLØS I 1. HALVÅR 1996.

KØBENHAVN, 30 august (Reuter) - Aktiviteten i Øresund City var i første halvår 1996 til at overse, fremgår det af halvårsmeddelelsen fra selskabet fredag.
- Selskabet har ikke påbegyndt aktiv drift i 1. halvår 1996. Beholdningen af egne aktier er afhændet i foråret, hvilket har givet en regnskabsmæssig avance på 149.000 kr., skriver direktør Kai. F. Christensen.
Han konstaterer videre, at Øresunds aktiver primært består af de penge, selskabet har tilgode i Samson Bankieraktieselskab, der er under konkursbehandling.
Øresund City fik i halvåret et underskud på 11.000 kr., hvilket dog er væsentligt bedre end halvåret 1995, hvor der stod minus 1,8 mio. kr. på bundlinien. (/uha).
(c) Reuters Limited 1996.
