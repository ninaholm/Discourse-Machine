TINGLEV ELEMENTFABRIK VIL BØRSNOTERES I 97 - AVIS.

KØBENHAVN, 20 august (Reuter) - Tinglev Elementfrabrik i Sønderjylland forbereder nu en introduktion på fondsbørsen for at skaffe kapital til ekspansion, skriver Erhvervsbladet tirsdag.
Hovedaktionær og direktør, Jakob Knudsen forventer, at børsintroduktionen kan finde sted i marts eller april til næste år. Elementfabrikken har brug for 40-50 mio. kr. til at øge produktionskapaciteten med 50 pct.
Fabrikken fremstiller bagmure og skillevægge til bl.a. erhvervsbyggeri og etageboliger. Hidtil har Tinglev Elementfabrik primært leveret til det tyske marked.
- Selvom det tyske byggeboom har toppet, vil der stadig være et stort marked for vore produkter i Tyskland. Desuden giver udvidelsen os mulighed for at betjene det syddanske marked, siger Jakob Knudsen ifølge Erhvervsbladet. (/uha).
(c) Reuters Limited 1996.
