Valuta - Stille valutamarked ser USD falde tilbage.

KØBENHAVN, 28 august (Reuter) - Der har været meget
stille på valutamarkederne onsdag eftermiddag, hvor
dollaren taber terræn til de to andre hovedvalutaer.
Dollar/yen er faldet en smule tilbage til 108,15,
og USD handles til morgenens kurs på 1,4760 mod DEM.
Den tyske mark fortsætter med at holde sit stærke
niveau og handles til 3,4260 FRF mod 3,4250 tidligere.
Den tyske regering indrømmede i dag, hvad der har
været forudsagt i finansielle kredse i et stykke tid,
nemlig, at regeringen ikke vil være i stand til at holde
sit budgetterede underskud på 60 mia. D-mark i 1996.
Indrømmelsen kommer efter Tysklands finansminister
Theo Waigel tidligere på året var tvunget til at indrømme,
at det totale offentlige underskud i 1995 sprang til 3,6
pct. mod 2,6 pct. det foregående år. Indtil starten af
dette år insisterede Waigel på, at tallet ville være under
de 3,0 pct. som er nødvendigt for at blive optaget i
EMU&apos;en. Waigel siger nu, at 1996 underskuddet vil ligge
omkring 3,5 pct. og omkring 2,5 pct. i 1997.
Oppositionens Karl Diller (SPD) forudsiger, at det
offentligt underskud i 1996 bliver 20 mia. D-mark større
end regeringens skøn.
DEM/DKK  USD/DKK FRF/DKK USD/JPY USD/DEM
Onsdag    15.30  3,8660   5,7070  1,1280  108,15  1,4760
Onsdag    11.00  3,8650   5,7180  1,1280  108,30  1,4790
(/clm).
(c) Reuters Limited 1996.
