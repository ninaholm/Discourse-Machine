MARKEDSFØRING MV KOSTEDE TELE DK 664 MIO I HLV.

KØBENHAVN, 29 august (Reuter) - Den øgede markedsføring på mobiltelefonområdet, prisloftreguleringen og de sænkede takster på interconnect-og mobiltelefoni reducerede i første halvår 1996 Tele Danmarks resultat før finans med 664 mio. kr., fremgår det af selskabets halvårsmeddelelse torsdag.
Det var ikke helt uventet, da Tele Danmark i juli meddelte, at selskabet forventede, at markedsføringsudgifterne alene på mobilområdet ville påvirke resulat før finans i halvåret med omkring en halv mia. kr.
- De ovenfor omtalte markedsføringsudgifter på mobilområdet vil påvirke Tele Danmarks resultat før finansielle poster med omkring 500 mio. kr. i forhold til første halvår 1995. Hertil kommer virkninger af prisnedsættelse på mobilområdet og for international trafik i perioden fra medio 1995 til medio 1996, der tilsammen vurderes at påvirke det nævnte resultat med godt 100 mio. kr. i forhold til første halvår 1995, skrev Tele Danmark i juli.
[MORE].
