AARHUS OLIE NED PÅ DÅRLIGERE INDTJENING.

KØBENHAVN, 21 august (Reuter) - En dårligere end forventet indtjening i moderselskabet og Anglia Oils, er den primære årsag til, at Aarhus Olie i de første seks måneder af 1996 fik et nettoresultat på 26 mio. kr. mod 36 mio. kr. året før, fremgår det af halvårsregnskabet onsdag.
- Den dårligere indtjening skyldes et fortsat pres på moderselskabets kapacitet og den deraf afledete meromkostning, skriver ledelsen.
Koncernens omsætning steg i perioden med 87 mio. kr. til 1.838 mio. kr., mens det primære resultat faldt fra 48 mio. kr. til 39 mio. kr.
For hele 1996 forventer Aarhus Olie et resultat på niveau med eller lidt lavere end resultatet for 1995.
I 1995 blev før resultatet på 102,9 mio. kr. (/jnu).
(c) Reuters Limited 1996.
