<?xml version="1.0" encoding="UTF-8"?>

<newsitem date="1997-03-03" id="root" itemid="80939" xml:lang="da">
<title></title>
<headline> DILF-INDUSTRIBAROMETER FALDT 4,1 PCTPOINT I FEB. </headline>
<byline></byline>
<dateline></dateline>
<text>
<p> KØBENHAVN, 3 marts (Reuter) - Dansk Indkøbs-og Logistikforums (Dilf) industribarometer faldt i februar med 4,1 pct.point til 56,3 i forhold til januar. Produktionsindekset faldt med 4,7 pct.point til 59,1, men viser fortsat kraftigt stigende produktion. </p>
<p> Det fremgår af Dilfs månedlige måling blandt danske virksomheder, der repræsenterer mere end 10 pct. af den samlede industriomsætning. Dilfs industribarometer er baseret på et vejet gennemsnit af fem faktorer, og en værdi over 50 indikerer en generel stigning i produktionsvirksomhedernes aktivitetsniveau. </p>
<p> Af de fem indeks, der danner baggrund for beregningen af industribarometeret, viser fire indeks tilbagegang i februar. Det er indeksene for produktion/output, ordrebeholdning, leverandørers leveringstid (inverteret) og endelig beskæftigelsen. Kun indekset for lager af indkøbte varer steg i februar. </p>
<p> Ifølge Dilf var faldet fra januar til februar højst sandsynligvis sæsonbetonet. </p>
<p> - Indekset er ikke sæsonkorrigeret, men såvel kommentarer som de tidligere års ændring fra januar til februar tyder på, at faldet er et normalt sæsonfænomen, skriver Dilf i en kommentar. I 1996 faldt barometeret til 42,1 i februar fra 47,8 i januar. </p>
<p> - Eva Elgaard Pedersen (+45) 33 96 96 57. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-03-03"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-03-03"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-03-03"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-03-03"></editdetail></code></codes>
<codes class="bip:topics:1.0">
<code code="E11">
<editdetail action="confirmed" attribution="Reuters BIP Coding Group" date="1997-03-03"></editdetail></code>
<code code="ECAT">
<editdetail action="confirmed" attribution="Reuters BIP Coding Group" date="1997-03-03"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-03-03"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>