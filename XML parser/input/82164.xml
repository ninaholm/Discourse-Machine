<?xml version="1.0" encoding="UTF-8"?>

<newsitem date="1997-04-01" id="root" itemid="82164" xml:lang="da">
<title></title>
<headline> INTERVIEW - USA udgør Novos største potentiale. </headline>
<byline></byline>
<dateline></dateline>
<text>
<p> KØBENHAVN, 1 april (Reuter) - Vigtigheden af det amerikanske marked er massiv for Novo Nordisk. USA indeholder på både kort og langt sigt det største potentiale for den danske medicinalkoncerns kerneforretning, diabetesbehandling. Det siger koncerndirektør Lars Rebien Sørensen, ansvarlig for lægemiddelområdet i et interview med Reuters Finans. </p>
<p> - USA har det største up-side potentiale på kort, mellemlangt og langt sigt (10 år, red.). Sådan er det bare. I USA kan vi gå ind og tage et marked, der allerede er der, siger Lars Rebien Sørensen. </p>
<p> USA er det eneste større marked, hvor Novo Nordisk ikke er markedsledende indenfor diabetesbehandling. Store problemer med kvaliteten på koncernens fabriksanlæg i North Carolina skabte leveringsvanskeligheder i 1994, og Novo Nordisk tabte hurtigt markedsandele på omkring fem pct.point. Andelen har nu stabiliseret sig omkring 20 pct. med en lille pil opad. </p>
<p> Det har i højere grad tvunget Novo Nordisk ud på nye markeder for at skabe den nødvendige vækst, og det koster. </p>
<p> - De andre steder skal vi være med til at skabe markedet. Vi skal etablere behandlingen af diabetes, og det er langt mere tids-og ressourcekrævende, siger Lars Rebien Sørensen. </p>
<p> Novo Nordisk har efter en fejlslagen taktik om at &quot;skubbe&quot; sine produkter gennem de sædvanlige kanaler over speciallæger og sygeplejersker for at genvinde markedsandele nu ændret spor. </p>
<p> - Måske har det noget at gøre med, at vi ikke har været store nok til at skubbe produktet igennem, siger Lars Rebien Sørensen, der tilføjer, at Novo Nordisk imidlertidig har arbejdet sammen med Bristol-Myers Squibb, der burde agere med en vis vægt. </p>
<p> Novo Nordisk er nu gået over til at henvende sig direkte til de mange amerikanske sukkersygepatienter, der så skal &quot;trække&quot; Novo Nordisks produkter igennem. Hovedvåbenet er de forbrugervenlige danske pennesystemer. Og strategien ser ud til at virke, lyder det fra den danske medicinalkoncern. </p>
<p> - Vi begynder at flytte nogle produkter. Vi har øget andelen af nye recepter, der bliver taget ud af apotekerne, de såkaldte penfills tre gange. I stedet for at det er under en pct. af befolkningen, der anvender penne, så er det nu omkring tre pct. Det giver markedsandele til Novo Nordisk på sigt, siger Lars Rebien Sørensen. </p>
<p> Ærkekonkurrenten Eli Lilly producerer i stor stil insulinpatroner, der også passer til Novo Nordisks pennesystemer, hvilket Novo Nordisk dog har modsat sig. </p>
<p> - Vi holder fast i, at vores systemer er udviklet sammen. Men det bekræfter os i (at Eli Lilly satser på Novo Nordisks penne, red.), at vi gør det rigtige i USA. Vi tror, vi har fat i den lange ende og langsomt øger markedsandelen, siger Lars Rebien Sørensen. </p>
<p> Han tilføjer dog, at Eli Lilly langt fra ligger på den lade side, da USA trods alt er deres hjemmemarked. Amerikanerne gør derfor alt, hvad der står i deres magt for at konkurrere Novo Nordisk ud af markedet. </p>
<p> Den relativt lave markedsandel i USA er stærkt knyttet til den meget konservative holdning til at bruge pennesystemer. I flere europæiske lande er andelen af diabetes-patienter, der anvender penne, over 50 pct. og i de nordiske lande over 75 pct. </p>
<p> Lars Rebien Sørensen anfører som en af grundene til denne udvikling, at det i USA i høj grad er de private sygeforsikringsselskaber, der betaler regningen for diabetesbehandlingen. </p>
<p> Hvis kundeloyaliteten er lav, vil forsikringsselskabernes tidshorisont ofte være for kort til at investere i pennesystemer, blodsukkermåling og anden form for langsigtet behandling for at lempe virkningerne af sygdommen. </p>
<p> Novo Nordisk vil om to år lancere sit første orale diabetesprodukt til Type2-patienter, hvormed Novo Nordisk er godt på vej til, som det første selskab, at tilbyde præparater til både insulinafhængige som ikke-afhængige patienter. </p>
<p> - Det har ikke været nogen akilleshæl for os (at have Type2-produkter på det amerikanske marked, red.). Men det vil vise sig, om der er en afsmittende positiv effekt af at have oralprodukterne sammen med insulinprodukterne, siger Lars Rebien Sørensen. </p>
<p> Han tilføjer, at der ikke nødvendigvis er en sammenhæng mellem de to produktgrupper. Men læres Novo Nordisk at kende gennem oralprodukterne, når diabetespatienter endnu kan klare sig med stimulering af kroppens egen produktion af insulin, kan mulighederne for, at de senere bruger Novo Nordisks insulin være større. </p>
<p> - Det er da vores håb, men der er mange producenter af Type2-tabletter, der ikke har insulin, siger Lars Rebien Sørensen. </p>
<p> Novo Nordisks salg i USA inden for diabetes-området steg i 1996 med 12 pct. målt i USD, svarende til den generelle vækstrate. Hele divisionens salg gik 15 pct. op til 7,8 mia. kr. </p>
<p> Novo Nordisk havde sidste år en samlet omsætning på 14,9 mia. kr. og fik et resultat før skat på 2,5 mia. kr. </p>
<p> - Søren Linding Jakobsen (+45) 33 96 96 53. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-04-01"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-04-01"></editdetail></code>
<code code="NAMZ">
<editdetail action="confirmed" attribution="Reuters BIP Coding Group" date="1997-04-01"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-04-01"></editdetail></code>
<code code="USA">
<editdetail action="confirmed" attribution="Reuters BIP Coding Group" date="1997-04-01"></editdetail></code>
<code code="USAZ">
<editdetail action="confirmed" attribution="Reuters BIP Coding Group" date="1997-04-01"></editdetail></code>
<code code="USW">
<editdetail action="confirmed" attribution="Reuters BIP Coding Group" date="1997-04-01"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-04-01"></editdetail></code></codes>
<codes class="bip:topics:1.0">
<code code="LILYE">
<editdetail action="confirmed" attribution="Reuters BIP Coding Group" date="1997-04-01"></editdetail></code>
<code code="NOVO">
<editdetail action="confirmed" attribution="Reuters BIP Coding Group" date="1997-04-01"></editdetail></code>
<code code="I25">
<editdetail action="confirmed" attribution="Reuters BIP Coding Group" date="1997-04-01"></editdetail></code>
<code code="I257">
<editdetail action="confirmed" attribution="Reuters BIP Coding Group" date="1997-04-01"></editdetail></code>
<code code="C21">
<editdetail action="confirmed" attribution="Reuters BIP Coding Group" date="1997-04-01"></editdetail></code>
<code code="C22">
<editdetail action="confirmed" attribution="Reuters BIP Coding Group" date="1997-04-01"></editdetail></code>
<code code="C31">
<editdetail action="confirmed" attribution="Reuters BIP Coding Group" date="1997-04-01"></editdetail></code>
<code code="CCAT">
<editdetail action="confirmed" attribution="Reuters BIP Coding Group" date="1997-04-01"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-04-01"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>