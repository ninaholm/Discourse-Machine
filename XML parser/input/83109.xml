<?xml version="1.0" encoding="UTF-8"?>

<newsitem date="1997-04-29" id="root" itemid="83109" xml:lang="da">
<title></title>
<headline> Presserunde - Generelle nyheder tirsdag 29 april. </headline>
<byline></byline>
<dateline></dateline>
<text>
<p> Reuters står ikke inde for avisartiklernes nøjagtighed 1) &quot;Lavere priser og bedre service&quot; er ifølge overborgmester Jens Kramer Mikkelsen hvad københavnerne kan forvente i fremtiden: Kommunen har besluttet at stille sit net af lyslederkabler til rådighed for Tele Danmarks konkurrenter og det vil give kommunen flere penge i kassen. Erfaringer fra Sverige viser, at udlejning af kabler kan blive en meget god forretning for kommunerne. (Berlingske Tidende side 1 og 4, Politiken side 4, Børsen side 8, Jyllands-Posten Erhverv &amp; Økonomi side 5) </p>
<p> 2) Gentofte kommune vedtog i går aftes, at man vil sagsøge regeringen, såfremt den stadig sidder efter næste valg. Nyrup-regeringens NESA-lov er upopulær i Gentofte, og derfor har man nu besluttet sig for at sagsøge. Men Venstre og de Konservative har lovet kommunen at loven vil blive fjernet så snart der er en borgerlig regering på Christiansborg - derfor vil man indtil videre i Gentofte vente på valget. (Berlingske Erhverv side 1, Børsen side 1 og 2) </p>
<p> 3) Regeringens CO2-strategi blev voldsomt kritiseret på et møde arrangeret af Dansk Industri og CO-Industri i går. Det vigtigste kritikpunkt gik på, at Danmarks CO2-udlednig globalt set er alt for lille til, at regeringens politik betyder noget for miljøet. Den norske miljøøkonom Michael Hoel sagde, at man må koordinere en samlet global indsats og at denne indsats vil være mest effektiv ved brug af omsættelige udledningstilladelser for CO2. (Børsen side 2) </p>
<p> 4) Fremover vil EU-parlamentet få udleveret hvert eneste hemmelige aftale der knytter sig til EU-lovgivningen. Kommissionen og ministrene har ved denne lejlighed opfordret til diskretion. Det nægter talsmand fra parlamentet pure. De fleste parlamentsmedlemmer mener at det er så afgjort på tide at offentliggøre de hemmelige dokumenter. (Politiken side 5) </p>
<p> 5) Socialdemokratiets gruppeformand Pia Gjellerup afviser efter flere dages rygter, at regeringen er på vej med et indgreb til 10 milliarder kroner for at dæmpe det private forbrug. &quot;Det er der ingen planer om,&quot; sagde gruppeformanden mandag. Centrale kilder i de økonomiske ministerier hæfter sig ved gruppeformandens signal, som sandsynligvis er afstemt med partiformanden, statsminister Poul Nyrup Rasmussen (S). (Jyllands-Posten side 4) </p>
<p> 6) Der er lagt pres på Socialdemokratiets folketingsgruppe inden tirsdagens debat om fremtidens seniorpolitik og modeller for efterløn. Formanden for LO i Århus, Torben Brandi Nielsen, advarer således sine partifæller på Christiansborg mod at forringe efterlønsordningen. I et åbent brev til folketingsgruppen skriver LO-formanden blandt andet: &quot;Trods talrige garantier om efterlønsordningens fremtid hører vi desværre stadig om diverse nedskæringsforslag til denne udmærkede ordning.&quot; (Jyllands-Posten side 4, Det Fri Aktuelt side 5) </p>
<p> (Presserunden er udarbejdet af Finansinformation). </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-04-29"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-04-29"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-04-29"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-04-29"></editdetail></code></codes>
<codes class="bip:topics:1.0">
<code code="I7902">
<editdetail action="confirmed" attribution="Reuters BIP Coding Group" date="1997-04-29"></editdetail></code>
<code code="E11">
<editdetail action="confirmed" attribution="Reuters BIP Coding Group" date="1997-04-29"></editdetail></code>
<code code="E1125">
<editdetail action="confirmed" attribution="Reuters BIP Coding Group" date="1997-04-29"></editdetail></code>
<code code="ECAT">
<editdetail action="confirmed" attribution="Reuters BIP Coding Group" date="1997-04-29"></editdetail></code>
<code code="GCAT">
<editdetail action="confirmed" attribution="Reuters BIP Coding Group" date="1997-04-29"></editdetail></code>
<code code="GPOL">
<editdetail action="confirmed" attribution="Reuters BIP Coding Group" date="1997-04-29"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-04-29"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>