<?xml version="1.0" encoding="UTF-8"?>

<newsitem date="1997-04-01" id="root" itemid="82142" xml:lang="da">
<title></title>
<headline> BNP ventes steget 3,1 pct i fjerde kvartal 1996. </headline>
<byline></byline>
<dateline></dateline>
<text>
<p> KØBENHAVN, 1 april (Reuter) - Når Danmarks Statistik onsdag offentliggør BNP-tallet for sidste års fjerde kvartal, ventes der en årlig stigningstakt på 3,1 pct. Det fremgår af en rundspørge til otte økonomer foretaget af Reuters Finans. I forhold til kvartalet før ventes der en stigningstakt på 0,5 pct. </p>
<p> For hele 1996 ventes det danske bruttonationalprodukt at være steget 2,3 pct., hvilket er en anelse højere end den stigningstakt på 2,1 pct., der ventes af Reuters Finans&apos; faste analytikerpanel, der udgøres af 33 banker, finanshuse og økonomiske institutioner. </p>
<p> Svarer BNP-tallene til økonomernes forventninger var der i fjerde kvartal tale om en stigende vækstrate, idet BNP i tredje kvartal kun steg med 2,7 pct. på årsbasis. Til gengæld var der tale om en stigning på 1,0 pct. fra andet til tredje kvartal. I forhold til 1995 vil der være tale om et lille fald i vækstraten for hele året, da der i 1995 var en vækst på 2,6 pct. i BNP. </p>
<p> Baggrunden for den faldende vækstrate er forventningen om en betydelig lavere lageropbygning. Hvor lagerforøgelser i 1995 bidrog positivt med 1,3 pct. af BNP ventes der i 1996 et negativt bidrag i samme størrelse. </p>
<p> Usikkerheden omkring størrelsen af lageropbygningen er samtidig baggrunden for en forholdsvis stor spredning i økonomernes skøn. Budene på årsstigningstakten i fjerde kvartal spænder således over skøn fra 2,5 pct. til 3,8 pct. Økonomerne er dog alle enige om, at et stigende privatforbrugg og en stigende nettoeeksport bidrager positivt til bruttonationalproduktet. </p>
<p> - Privatforbruget ventes at udvise en stadig stigende tendens og vi forventer, at årsstigningstakten i fjerde kvartal vil overstige den fra tredje kvartal, skriver Sydbank i en kommentar til BNP-tallene. </p>
<p> - Dette underbygges af en stigende beskæftigelse, men også af et stigende detail-og bilsalg i fjerde kvartal, lyder vurderingen fra Sydbank. </p>
<p> Hos Codan Bank ventes BNP-stigningen jævnt fordelt på de enkelte efterspørgselskomponenter. Samtidig venter banken et positivt bidrag fra energieksporten. </p>
<p> De otte økonomer gør i øvrigt opmærksom på, at den sæsonkorrigede stigning fra tredje til fjerde kvartal er vanskelig at beregne, da der foretages korrektioner fra de foregående kvartaler. </p>
<p> - Stig Ørskov Pedersen (+45) 33 96 96 59. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-04-01"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-04-01"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-04-01"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-04-01"></editdetail></code></codes>
<codes class="bip:topics:1.0">
<code code="E11">
<editdetail action="confirmed" attribution="Reuters BIP Coding Group" date="1997-04-01"></editdetail></code>
<code code="ECAT">
<editdetail action="confirmed" attribution="Reuters BIP Coding Group" date="1997-04-01"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-04-01"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>