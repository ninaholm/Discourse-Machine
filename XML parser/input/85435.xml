<?xml version="1.0" encoding="UTF-8"?>

<newsitem date="1997-07-04" id="root" itemid="85435" xml:lang="da">
<title></title>
<headline> Kbh Luft lader sig ej inspirere af BAA-eventyr. </headline>
<byline></byline>
<dateline></dateline>
<text>
<p> KØBENHAVN, 4 juli (Reuter) - Københavns Lufthavne har ingen planer om at følge britiske BAA&apos;s eksempel og sprede sine aktiviteter fra ren lufthavnsdrift til også at omfatte handel med toldfrie varer. Det siger underdirektør i Københavns Lufthavne, Poul Borreschmidt, med ansvar for bl.a. lufthavnens forretningscenter. </p>
<p> - Vi forstår os på den overordnede drift af et forretningscenter. Men vi er hverken indkøbere eller butiksdrivende, siger Poul Borreschmidt til Reuters Finans fredag. </p>
<p> BAA, der som hovedforretning ejer og driver syv lufthavne i Storbritannien, er fornylig gået ind i toldfrit salg. Det britiske lufthavnsselskab satte torsdag trumf på sin nye satsning ved at købe amerikanske Duty Free International (DFI) for 674 mio. US-dollars (ca. 4,5 mia. kr.) </p>
<p> Det amerikanske opkøb, der gør BAA til verdens andenstørste sælger af toldfrie varer, skal kompensere for en lavere indtjening efter frafaldet af det toldfrie salg i EU i 1999. </p>
<p> Københavns Lufthavne har sikret sig retten til at hæve sine lufthavnsafgifter med to gange 15 pct. for at kompensere for sit tab, men det forventes ikke at være nok. Poul Borreschmidt siger dog, at Københavns Lufthavne ikke vil udelukke at byde på driften af forretningscentre i andre lufthavne, hvis det formodes at passe ind i den overordnede strategi. </p>
<p> En oplagt kandidat er Oslos nye lufthavn, Gardermoen, der skal stå færdigt til oktober næste år. Norge står som bekendt udenfor EU. </p>
<p> - Vi vil da gerne byde, hvis vi bliver opfordret, siger Poul Borreschmidt. </p>
<p> Københavns Lufthavne har ved flere lejligheder ytret ønske om at eje og drive hele eller dele af lufthavne i udlandet, primært i Danmarks nabolande. Den store udbygning af lufthavnen i Kastrup lægger dog beslag på en stor del af selskabets kræfter, hvormed ledelsen stiler efter, at det første projekt bliver af en beskeden og kontrollabel størrelse. </p>
<p> BAA får fredag flere skud for boven for sit nye amerikanske eventyr. Den indflydelsesrige Lex klumme i Financial Times skriver således, at BAA&apos;s aktionærer bør blive vækket af de sædvanlige advarselslamper om en monopol-virksomhed, der keder sig, og derfor er gået på indkøbstur med sine alt for mange midler. </p>
<p> Lex-klummen tilføjer, at BAA ikke har kunnet modstå fristelsen til selv at stå for det toldfrie salg, men det betyder også, at selskabet har tabt muligheden for at spille den ene forpagter ud mod den anden. </p>
<p> Københavns Lufthavne overtog for to år siden driften af forretningscenteret i Kastrup Lufthavn og har i modsætning til BAA udliciteret alle butikker i centeret, herunder retten til at sælge toldfrie varer til engelske Allder&apos;s. Koncessionsindtægterne fra forretningscenteret, herunder det toldfrie salg, udgjorde i 1996 465 mio. kr. </p>
<p> BAA&apos;s aktie er fredag faldet 27 1/2 pence til kurs 577, mens Københavns Lufthavne er steget seks kr. til kurs 720, dog i et stigende marked. </p>
<p> - Søren Linding Jakobsen (+45) 33 96 96 53. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-07-04"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-07-04"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-07-04"></editdetail></code>
<code code="UK">
<editdetail action="confirmed" attribution="Reuters BIP Coding Group" date="1997-07-04"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-07-04"></editdetail></code></codes>
<codes class="bip:topics:1.0">
<code code="BRAA">
<editdetail action="confirmed" attribution="Reuters BIP Coding Group" date="1997-07-04"></editdetail></code>
<code code="KOBLDK">
<editdetail action="confirmed" attribution="Reuters BIP Coding Group" date="1997-07-04"></editdetail></code>
<code code="I764">
<editdetail action="confirmed" attribution="Reuters BIP Coding Group" date="1997-07-04"></editdetail></code>
<code code="ITSP">
<editdetail action="confirmed" attribution="Reuters BIP Coding Group" date="1997-07-04"></editdetail></code>
<code code="C21">
<editdetail action="confirmed" attribution="Reuters BIP Coding Group" date="1997-07-04"></editdetail></code>
<code code="C24">
<editdetail action="confirmed" attribution="Reuters BIP Coding Group" date="1997-07-04"></editdetail></code>
<code code="CCAT">
<editdetail action="confirmed" attribution="Reuters BIP Coding Group" date="1997-07-04"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-07-04"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>