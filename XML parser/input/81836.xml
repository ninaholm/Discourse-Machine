<?xml version="1.0" encoding="UTF-8"?>

<newsitem date="1997-03-20" id="root" itemid="81836" xml:lang="da">
<title></title>
<headline> DM Grenfell justerer flere danske skøn - rettet. </headline>
<byline></byline>
<dateline></dateline>
<text>
<p> I første udgave af denne artikel skrev Reuters Finans, at Deutsche Morgan Grenfell opjusterede skønnet for betalingsbalancen i 1997 og 1998. Der var tale om en nedjustering. Vi beklager. Her følger en rettet version. </p>
<p> KØBENHAVN, 20 marts (Reuter) - Investeringsbanken Deutsche Morgan Grenfell har i sin økonomiske prognose for marts nedjusteret forventningen til overskuddet på den danske betalingsbalance i 1997 og 1998, mens prognosen for inflationen er opjusteret. </p>
<p> Således forudses nu et overskud på betalingsbalancen på 12 mia. kr. i 1997 stigende til 13 mia. kr. i 1998. I januar ventede investeringsbanken et overskud på hhv. 13 og 15 mia. kr. </p>
<p> Forventningerne til inflationen er opjusteret til 2,4 og 2,5 pct. i 1997 og 1998 fra 2,3 pct. i begge år tidligere. </p>
<p> Ændringerne skal ses i lyset af udsigten til en stærkere dansk økonomi og vækst end tidligere spået. </p>
<p> - Væksten forventes at accelere til tæt på tre pct. i år, med øget eksport og stærkt privat forbrug som hoveddrivkræfterne. Dette vil øge fokus på inflationsraten, som steg til 2,7 pct. i januar og som er tæt på den nuværende top for kvalificeringniveauet for ØMU-deltagelse, skriver Deutsche Morgan Grenfell. </p>
<p> Trods forventningerne om øget vækst fastholder investeringsbanken sit to måneder gamle skøn om en BNP-vækst på 2,8 pct. både i 1997 og 1998. </p>
<p> ØMU-kravet til inflationen er, at den ikke må være mere end 1,5 pct. point højere end i de tre lande, der har lavest inflation. Det svarer i øjeblikket til, at inflationen skal holdes under ca. tre pct. </p>
<p> Et risikomoment for den danske vækst er dog, at væksten på det største eksportmarked - Tyskland, bliver lavere end ventet, påpeges det. </p>
<p> Ligeledes fastholdes forventningen til arbejdsløsheden, der spås at blive på 8,4 pct. i 1997 faldende til 8,2 pct. i 1998. </p>
<p> - Vi forventer, at arbejdsløsheden fortsat vil falde igennem året, selvom der ikke vil blive tale om de rater, der var tilfældet i 1996, skriver investeringsbanken. </p>
<p> Danmarks Statistik oplyste den 6. marts, at den sæsonkorrigerede ledighed i januar steg til 8,3 pct. fra 8,2 pct. i december. </p>
<p> - Uffe Hansen (+45) 33 96 96 58. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-03-20"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-03-20"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-03-20"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-03-20"></editdetail></code></codes>
<codes class="bip:topics:1.0">
<code code="E11">
<editdetail action="confirmed" attribution="Reuters BIP Coding Group" date="1997-03-20"></editdetail></code>
<code code="ECAT">
<editdetail action="confirmed" attribution="Reuters BIP Coding Group" date="1997-03-20"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-03-20"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>