<?xml version="1.0" encoding="UTF-8"?>

<newsitem date="1996-08-20" id="root" itemid="75749" xml:lang="da">
<title></title>
<headline> FORBRUGERPRISER SES FALDER 0,3 PCT I JULI (RPT). </headline>
<byline></byline>
<dateline></dateline>
<text>
<p> KØBENHAVN, 20 august (Reuter) - Både forbruger-og nettopriserne vil i juli falde 0,3 pct. i forhold til juni. Årsagen er primært sommerens udsalg, vurderer otte økonomer over for Reuters Finans. </p>
<p> De otte økonomer har afgivet deres prognoser over udviklingen i forbruger-og nettopriserne op til offentliggørelsen af pris-tallene fra Danmarks Statistik tisdag. </p>
<p> Forbrugerprisindekset vil komme op på 199,3 med en årsstigning i juli på 2,2 pct., og nettoprisindekset er fra juli 1995 til juli 1996 steget 2,1 pct. til 302,1. </p>
<p> Økonomerne er meget enige i deres skøn over prisudviklingen, og forklaringerne er også næsten enslydende. </p>
<p> - Priserne på tøj og sko falder traditionelt med fem-seks pct. fra juni til juli, og det er også sket i år, siger økonom Morten Pflug Larsen fra Codan Bank. </p>
<p> Når prisindeksene ikke falder tilsvarende er det fordi andre varegrupper trækker op. </p>
<p> - Priserne på energi og fødevarer trækker omkring 0,2-0,3 pct. op i juli, og det skyldes primært den internationale udvikling, siger Morten Pflug Larsen. </p>
<p> Også i Unibank mener økonomerne, at energipriserne er stigende. </p>
<p> - Energipriserne stiger i juli med 0,1-0,2 pct. i forhold til juni, og havde det ikke været for energipriserne ville forbrugerpriserne samlet være faldet 0,4 til 0,5 pct. i juli, vurderer økonom Jesper Nielsen fra Unibank. </p>
<p> Kun en enkelt af de adspurgte mener, at priserne falder i alle varegrupper, og dermed også i energisegmentet. (/klp). </p>
<p> (c) Reuters Limited 1996. </p></text>
<copyright>(c) 1996 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1996-08-20"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1996-08-20"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1996-08-20"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1996-08-20"></editdetail></code></codes>
<codes class="bip:topics:1.0">
<code code="E11">
<editdetail action="confirmed" attribution="Reuters BIP Coding Group" date="1996-08-20"></editdetail></code>
<code code="ECAT">
<editdetail action="confirmed" attribution="Reuters BIP Coding Group" date="1996-08-20"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1996-08-20"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>