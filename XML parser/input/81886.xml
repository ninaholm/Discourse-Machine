<?xml version="1.0" encoding="UTF-8"?>

<newsitem date="1997-03-20" id="root" itemid="81886" xml:lang="da">
<title></title>
<headline> Uni ser rentero men udelukker ej spænd på 100 bp. </headline>
<byline></byline>
<dateline></dateline>
<text>
<p> KØBENHAVN, 20 marts (Reuter) - Renteafstanden mellem de danske og tyske renter kan godt blive yderligere udvidet, men umiddelbart taler meget for en stabilisering af obligationsmarkedet, vurderer Unibank Markets. </p>
<p> - Man kan næsten ikke råde nok til forsigtighed. Jeg tror egentlig, at det falder til ro, og vi vil gå ind i en mere konsoliderende fase. Men det kan absolut ikke udelukkes, at rentespændet går ud i 100 bp. Det er et meget nervøst marked, siger senioranalytiker i Unibank Markets Klaus Dalsgaard til Reuters Finans. </p>
<p> I løbet af den seneste uge er det 10-årige rentespænd til Tyskland blevet udvidet med knap 20 bp til ca. 85 bp, samtidig med at obligationskurserne er steget kraftigt. Endvidere er rentekurven blevet en anelse mere stejl, da nogle investorer har valgt at søge ly i obligationer med kortere løbetider. </p>
<p> Også i det øvrige Europa er renterne steget i den forløbne uge, og i de fleste lande har der været tale om en udvidelse af rentespændet til Tyskland. Ifølge handlere har uroen primært været forårsaget af en stigende usikkerhed omkring ØMU&apos;ens fremtid. </p>
<p> Ifølge Klaus Dalsgaard bliver den igangværende ØMU-debat lidt brugt som en undskyldning for at sende renterne op. Han pointerer, at trods den seneste stigning i renterne, så ligger de fortsat på et historisk lavt niveau. </p>
<p> - Uroen kommer fra flere kanter. Det mest markante er selvfølgelig debatten om ØMU&apos;ens udskydelse, men jeg tror lidt, at den bliver brugt som undskyldning, da renterne var kommet meget langt ned, siger Klaus Dalsgaard. </p>
<p> Han vurderer, at markederne på det seneste har været lidt splittet i sin forventning til renten, da der på en og samme tid er udsigt til højere vækst i de europæiske kernelande - hvilket burde trække renten op - og udsigt til en lav inflation og faldende budgetunderskud - hvilket burde holde renterne på et lavt niveau. </p>
<p> Derudover fremhæver han, at nervøsitet i det amerikanske obligationsmarked op til næste uges møde i FOMC har smittet af på Europa. Men han forventer, at det amerikanske marked efter FOMC-mødet vil falde til ro - ligegyldigt om de officielle amerikanske renter bliver hævet eller ej. </p>
<p> Klaus Dalsgaard vil ikke betegne den seneste handel på det danske obligationsmarked som et massivt tilbagesalg. </p>
<p> - Jeg har ikke oplevet et massivt tilbagesalg af danske statsobligationer, men der har nok været tale om et tilbagesalg fra udlandet af realkreditobligationer. Men det skal dog tilføjes, at der i ugerne forinden var tale om et pænt udenlandsk køb af realkredit, og det er formodentlig de papirer, siger Klaus Dalsgaard. </p>
<p> Torsdag har bestyrelsesmedlem fra Bundesbank, Peter Schmidhuber, forsøgt at lægge låg på den igangværende ØMU-debat ved at sige, at ØMU&apos;en vil starte til tiden den 1. januar 1999. </p>
<p> I løbet af dagen er det dansk-tyske rentespænd blevet indsnævret ca. tre bp til 82 bp. </p>
<p> - Eva Elgaard Pedersen (+45) 33 96 96 57. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-03-20"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-03-20"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-03-20"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-03-20"></editdetail></code></codes>
<codes class="bip:topics:1.0">
<code code="M12">
<editdetail action="confirmed" attribution="Reuters BIP Coding Group" date="1997-03-20"></editdetail></code>
<code code="M13">
<editdetail action="confirmed" attribution="Reuters BIP Coding Group" date="1997-03-20"></editdetail></code>
<code code="M132">
<editdetail action="confirmed" attribution="Reuters BIP Coding Group" date="1997-03-20"></editdetail></code>
<code code="MCAT">
<editdetail action="confirmed" attribution="Reuters BIP Coding Group" date="1997-03-20"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-03-20"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>