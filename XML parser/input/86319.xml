<?xml version="1.0" encoding="UTF-8"?>

<newsitem date="1997-08-06" id="root" itemid="86319" xml:lang="da">
<title></title>
<headline> Udvalg om finanssektorens fremtid - Depart-chef. </headline>
<byline></byline>
<dateline></dateline>
<text>
<p> KØBENHAVN, 6 august (Reuter) - Departementschef Michael Dithmer bekræfter onsdag over for Reuters Finans, at Økonomiministeriet er i fuld gang med at nedsætte et stort udvalg med repræsentanter fra ministerier og en lang række brancher, som skal &quot;analysere og vurdere&quot; den finansielle sektor efter år 2000. </p>
<p> Men han ønsker ikke at gå i detaljer på nuværende tidspunkt, om hvad man konkret skal undersøge i udvalget. Michael Dithmer henviser til, at ministeriet først er klar til at offentliggøre kommissoriet i slutningen af august, og at økonomiminister Marianne Jelved til den tid vil forklare om baggrunden. </p>
<p> - Men jeg kan i overskriftsform sige i dag, at udvalget skal se på den teknologiske udvikling i sektoren, og den markeds-og konkurrencemæssige udvikling, ikke mindst de konsekvenser det ventes at få for strukturen i den finansielle sektor, siger han. </p>
<p> Når departementschefen derpå spørges, om udvalget konkret skal se på de nugældende aktielofter, der gælder for LD, ATP og pensionskasserne, har han ikke flere kommentarer. </p>
<p> Men det fremgår af det kommissorium, som er udarbejdet, at udvalget bl.a. skal vurdere fremskaffelse af &quot;risikovillig kapital og placeringsreglerne for forsikringsselskaber og pensionskasser m.v.&quot;, hedder det. </p>
<p> En lang række kilder i såvel regeringen som i brancheorganisationer siger til Reuters Finans, at alle tunge emner for den finansielle sektor skal sættes på dagsordenen i udvalget. Kilder siger, at der er lagt op til en studehandel, sådan at aktieloftet i 1998 eller 1999 kan hæves til omkring 50 pct. </p>
<p> Til gengæld skal branchen acceptere, at pensionsopsparingen belægges med en aktieafgift, der kan finansiere en kraftig nedsættelse af selskabsskatten. </p>
<p> Økonomiministeriet har tilrettelagt udvalgsarbejdet, som Michael Dithmer skal lede, sådan, at det kan nedsætte underudvalg til behandling af særlige emner. Dette underudvalg skal have medlemmer fra organisationer og ministerier, der har &quot;særlig viden og erfaring&quot;, bl.a. nedsættes et underudvalg om revison af loven om betalingskort. </p>
<p> Endvidere er kommissoriet tilrettelagt sådan, at der kan afgives delbetænkninger, dvs. før det egentlige arbejde ønskes færdigt i december 1998. Det kan komme på tale, hvis der inden skulle være behov for ændringer af gældende regler. </p>
<p> - Erik Matzen (+45) 33 96 96 51. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-08-06"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-08-06"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-08-06"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-08-06"></editdetail></code></codes>
<codes class="bip:topics:1.0">
<code code="GCAT">
<editdetail action="confirmed" attribution="Reuters BIP Coding Group" date="1997-08-06"></editdetail></code>
<code code="GPOL">
<editdetail action="confirmed" attribution="Reuters BIP Coding Group" date="1997-08-06"></editdetail></code>
<code code="MCAT">
<editdetail action="confirmed" attribution="Reuters BIP Coding Group" date="1997-08-06"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-08-06"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>