<?xml version="1.0" encoding="UTF-8"?>

<newsitem date="1997-07-24" id="root" itemid="86009" xml:lang="da">
<title></title>
<headline> Tilbud på realkreditlån på årets højeste - Råd. </headline>
<byline></byline>
<dateline></dateline>
<text>
<p> KØBENHAVN, 24 juli (Reuter) - Antal afgivne lånetilbud fra realkreditinstitutterne nåede i de to første uger af juli det hidtil højeste niveau i år. Det fremgår af en statistik over lånetilbud, udarbejdet af Realkreditrådet. I de to første uger af juli afgav de danske realkreditinstitutter omkring 22.000 lånetilbud. Den stigende interesse tilskriver direktør Torben Gjede fra rådet blandt andet den faldende rente, som igen har gjort det fordelagtigt at konvertere. </p>
<p> - Vi kan fornemme en ret pæn interesse igen. På basis af renteudviklingen var det venteligt. Det kan eksempelvis svare sig for nogle af dem, der ligger med 10 pct. obligationer at konvertere. Meget taler for, at den stigning, vi har konstateret i antallet af lånetilbud, primært må søges i konverteringsaktivitet, siger Torben Gjede til Reuters Finans torsdag. </p>
<p> Antallet af lånetilbud toppede sidste gang i april op til opsigelsesfristen for juli-terminen. Dengang afgav institutterne omkring 21.000 lånetilbud på 14 dage. Det meste af året har antallet af lånetilbud ligget i intervallet 15-20.000 i hver periode på 14 dage. </p>
<p> Realkreditrådet påpeger, at det samlede antal af lånetilbud ikke angiver type, mængde eller baggrund for tilbuddet. </p>
<p> Økonomer i Unibank Markets og Codan Bank vurderede den 15. juli over for Reuters Finans, at de ekstraordinære udtrækninger ved næste termin, oktober-terminen, vil beløbe sig til ca. 35-40 mia. kr. Siden da er renten faldet yderligere. </p>
<p> Dengang lød vurderingen, at der primært ville blive konverteret i 9 pct. 2026 og 7 pct. 2019. </p>
<p> Den 31. juli er sidste frist for opsigelse af stort set alle realkreditobligationer til oktober-terminen. </p>
<p> - Stig Ørskov Pedersen (+45) 33 96 96 59. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-07-24"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-07-24"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-07-24"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-07-24"></editdetail></code></codes>
<codes class="bip:topics:1.0">
<code code="E12">
<editdetail action="confirmed" attribution="Reuters BIP Coding Group" date="1997-07-24"></editdetail></code>
<code code="ECAT">
<editdetail action="confirmed" attribution="Reuters BIP Coding Group" date="1997-07-24"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-07-24"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>