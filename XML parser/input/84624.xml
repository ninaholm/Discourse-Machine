<?xml version="1.0" encoding="UTF-8"?>

<newsitem date="1997-06-11" id="root" itemid="84624" xml:lang="da">
<title></title>
<headline> Rentepolitik kræver stram finanspolitik - Natbank. </headline>
<byline></byline>
<dateline></dateline>
<text>
<p> KØBENHAVN, 11 juni (Reuter) - Den ekspansive virkning af den danske pengepolitik skærper kravene til finanspolitikken. Det fastslår kontorchef Hugo Frey Jensen fra Nationalbanken over for Reuters Finans i en kommentar til tirsdagens OECD-rapport om Danmark. </p>
<p> - Der udgår en ekspansiv effekt fra faldet i den lange rente og faldet i den effektive kronekurs. Det skærper kravene til finanspolitikken. Der er behov for en stram finanslov, siger Hugo Frey Jensen. </p>
<p> Nationalbanken erklærer sig enig med OECD, der i rapporten skriver, at den danske pengepolitik i øjeblikket påvirker den økonomiske aktivitet relativt stærkt. </p>
<p> - Og det er i en situation, hvor kapacitetsudnyttelsen er forholdsvis høj, skriver OECD. </p>
<p> En høj kapacitetsudnyttelse giver risiko for en overophedning af økonomien med lønpres og stigende inflation. </p>
<p> Det får dog ikke Nationalbanken til at ændre den nuværende fastkurspolitik, der er årsagen til, at den danske pengepolitik er konjunkturmedløbende. Når der tilstræbes en fast kronekurs over for den tyske mark må Nationalbanken følge den tyske pengepolitik. Det er et problem, når den tyske vækst er lavere end den danske. Lave tyske renter giver lave danske renter og dermed øget aktivitet i den danske økonomi. </p>
<p> Samtidig svækkes den tyske mark over for en række af de vigtigste danske samhandelsvalutaer som den amerikanske dollar og det britiske pund. Med en fast kronekurs over for den tyske mark medfører det et fald i den samlede effektive kronekurs, hvilket ligeledes har en ekspansiv virkning på den danske økonomi. </p>
<p> Lægges de to effekter sammen, oplever Danmark nu ifølge Nationalbankens seneste kvartalsoversigt fra maj den mest ekspansive påvirkning fra rente og valutakurs i 90&apos;erne. </p>
<p> Dermed er Nationalbanken ved at blive offer for sin egen succes. De seneste års indsnævring af det dansk-tyske rentespænd skyldes ikke mindst Nationalbankens troværdighed i fastkurspolitikken. </p>
<p> Flere udenlandske investorer har talt for, at en rentestigning kan medvirke til en nedkøling af den danske økonomi. Det afviser nationalbankdirektør Bodil Nyboe Andersen. Hun ser ikke noget dilemma i, at fastkurspolitikken giver en ekspansiv virkning på økonomien. </p>
<p> - Vi føler ikke noget dilemma. For det er helt klart, at valutakursmålsætningen er afgørende for dansk pengepolitik, sagde Bodil Nyboe Andersen ved Realkreditrådets årsmøde i april, hvor hun samtidig henviste til arbejdsdelingen mellem pengepolitikken og finanspolitikken. Stabilisering af den danske økonomi påhviler primært finanspolitikken, påpegede hun. </p>
<p> - Stig Ørskov Pedersen (+45) 33 96 96 59. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-06-11"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-06-11"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-06-11"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-06-11"></editdetail></code></codes>
<codes class="bip:topics:1.0">
<code code="E12">
<editdetail action="confirmed" attribution="Reuters BIP Coding Group" date="1997-06-11"></editdetail></code>
<code code="ECAT">
<editdetail action="confirmed" attribution="Reuters BIP Coding Group" date="1997-06-11"></editdetail></code>
<code code="GCAT">
<editdetail action="confirmed" attribution="Reuters BIP Coding Group" date="1997-06-11"></editdetail></code>
<code code="GPOL">
<editdetail action="confirmed" attribution="Reuters BIP Coding Group" date="1997-06-11"></editdetail></code>
<code code="M12">
<editdetail action="confirmed" attribution="Reuters BIP Coding Group" date="1997-06-11"></editdetail></code>
<code code="M13">
<editdetail action="confirmed" attribution="Reuters BIP Coding Group" date="1997-06-11"></editdetail></code>
<code code="M131">
<editdetail action="confirmed" attribution="Reuters BIP Coding Group" date="1997-06-11"></editdetail></code>
<code code="MCAT">
<editdetail action="confirmed" attribution="Reuters BIP Coding Group" date="1997-06-11"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-06-11"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>