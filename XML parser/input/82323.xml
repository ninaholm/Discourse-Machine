<?xml version="1.0" encoding="UTF-8"?>

<newsitem date="1997-04-04" id="root" itemid="82323" xml:lang="da">
<title></title>
<headline> Tele DK ser betydeligt potentiale i Østrig - dir. </headline>
<byline></byline>
<dateline></dateline>
<text>
<p> KØBENHAVN, 4 april (Reuter) - Tele Danmark ser et betydeligt potentiale i det østrigske telemarked og i mobiltelefonselskabet Mobilkom Austria, som selskabet bød på fredag. Det siger projektdirektør Thomas Andresen fra Tele Danmark International til Reuter Finans. </p>
<p> - På alle måder giver det mening for Tele Danmark at blive medejer af Mobilkom Austria, siger han. </p>
<p> Den danske telekoncern har givet et bindende købstilbud på 25 pct. af aktiekapitalen plus en aktie i det østrigske selskab. </p>
<p> Han henviser til, at markedet for mobiltelfoni allerede er godt i gang i Østrig, selv om udbredelsen stadig er under en trediedel af niveauet i Danmark. Det giver på den anden side store muligheder for at udvide aktiviteterne, tilføjer han. </p>
<p> Mobilkoms nuværende ejer, det nationale østrigske post-og teleselskab PTA er i gang med en større reorganisering, som Tele Danmark var igennem for år tilbage. Det kan på sigt åbne op for mere end et strategisk partnerskab i Mobilkom, siger Thomas Andresen. </p>
<p> Han vil derfor ikke udelukke, at Tele Danmark tillige vil være interesseret i en ejerandel i PTA, når selskabet efter planen skal privatiseres om nogle år. </p>
<p> PTA har valgt samme partner som Tele Danmark, når det gælder globale tele-netværk, nemlig BT/MCI&apos;s Concert. I samme anledning har PTA givet udtryk for, at selskabet gerne vil nyde godt af Tele Danmarks ekspertise i at bruge Concert-netværket. Det har ifølge Thomas Andresen kun skærpet danskernes interesse for et samarbejde med PTA. </p>
<p> Tele Danmark betegner i øvrigt Østrig som et lav-risiko-område at investere i. Landet er medlem af EU og oplever stabile økonomiske vækstrater. </p>
<p> Desuden sidder Mobilkom Austria solidt på markedet for mobiltelefoni med 645.000 abonnenter ud af i alt 670.000. Andenoperatøren maxmobils net har været i drift siden sommeren 1996. Liberaliseringen af det østrigske telemarked følger EUs tidsplan, hvormed der skal være fri konkurrence fra den 1. januar 1998. </p>
<p> Den østrigske telestyrelse ønsker en tredie udbyder af mobiltelefoni, og den kommende mobiltelefon-licens til et såkaldt DCS 1800-net vil ikke blive givet til hverken Mobilkom eller maxmobil. </p>
<p> Mobilkom og maxmobil driver begge GSM-net, mens Mobilkom tillige har to analoge net. Omkring to-trediedel af abonnentskaren er tilkoblet GSM-nettene. </p>
<p> Det lægger imidlertid ikke bånd på Mobilkoms ekspansionsmuligheder, da både maxmobil og Mobilkom vil blive tildelt kapacitet på de samme DCS 1800-frekvenser som den nye udbyder. Dette svarer til Sonofons RLL-licens, da Telestyrelsen i Danmark for kort tid siden uddelte sine nye mobiltelefonlicenser til DCS 1800-nettet. </p>
<p> Thomas Andresen betegner et østrigsk ejerskab som en vigtig brik i Tele Danmarks internationale strategi. Østrig vil passe fint ind i koncernens europæiske puslespil, der tæller mobilaktiviteter i Belgien, Polen, Ungarn, Ukraine og Litauen. Tele Danmark har i øvrigt aktiviteter i bl.a. Schweiz, Tyskland og Sverige. </p>
<p> Mobilkom Austria havde i 1996 en omsætning på ca. 3,7 mia. kr. og et nettoresultat på knap 900 mio. kr., oplyser Tele Danmark-direktøren. </p>
<p> - Søren Linding Jakobsen (+45) 33 96 96 53. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="AUST">
<editdetail action="confirmed" attribution="Reuters BIP Coding Group" date="1997-04-04"></editdetail></code>
<code code="DEN">
<editdetail action="confirmed" attribution="Reuters BIP Coding Group" date="1997-04-04"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-04-04"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-04-04"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-04-04"></editdetail></code></codes>
<codes class="bip:topics:1.0">
<code code="TELDAN">
<editdetail action="confirmed" attribution="Reuters BIP Coding Group" date="1997-04-04"></editdetail></code>
<code code="I7902">
<editdetail action="confirmed" attribution="Reuters BIP Coding Group" date="1997-04-04"></editdetail></code>
<code code="C11">
<editdetail action="confirmed" attribution="Reuters BIP Coding Group" date="1997-04-04"></editdetail></code>
<code code="C18">
<editdetail action="confirmed" attribution="Reuters BIP Coding Group" date="1997-04-04"></editdetail></code>
<code code="C181">
<editdetail action="confirmed" attribution="Reuters BIP Coding Group" date="1997-04-04"></editdetail></code>
<code code="C21">
<editdetail action="confirmed" attribution="Reuters BIP Coding Group" date="1997-04-04"></editdetail></code>
<code code="CCAT">
<editdetail action="confirmed" attribution="Reuters BIP Coding Group" date="1997-04-04"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-04-04"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>