<?xml version="1.0" encoding="UTF-8"?>

<newsitem date="1997-04-28" id="root" itemid="83034" xml:lang="da">
<title></title>
<headline> Presserunde - Finans/Økonomi mandag 28 april. </headline>
<byline></byline>
<dateline></dateline>
<text>
<p> Reuters står ikke inde for avisartiklernes nøjagtighed 1) De fleste hovedbrancher i eksportsektoren dæmper forventningerne til fremtiden, fremgår det af indkøbschefernes konjunkturindeks for maj, som udarbejdes af Ledernes Hovedorganisation. Inden for træ-og møbelindustrien, engroshandelen samt &quot;anden industri&quot; er der sket en markant nedjustering af optimismen, når det gælder eksporten. Inden for byggeriet, den kemiske industri samt i tekstil-og beklædningsindustrien er der dog kun sket et mindre fald i optimismen. (Jyllands-Posten Erhverv &amp; Økonomi side 2) </p>
<p> 2) Lejeværdiprocenten kan sættes op, når ejendomspriserne stiger, og ned, når de falder. &quot;På den måde kan ejendomspriserne holdes stabile,&quot; siger tidligere professor ved Københavns Universitet, Anders Ølgaard, der i en årrække har beskæftiget sig med boligpolitik og økonomi. Han mener i øvrigt ikke, at der er akut behov for indgreb i den danske økonomi. &quot;Det kan godt vente til den kommende finanslov,&quot; siger han. (Erhvervs-Bladet side 1, 2, 4 og 7) </p>
<p> 3) Prisen på svinekød er på vej op, hvilket er særdeles gavnligt for den danske eksport. Eksperter fastslår således, at den samlede indtjening ved den danske svinekødseksport i 1997 bliver på 18 mia. kr. mod tidligere ventet 15 mia. kr. (Børsen side 4) </p>
<p> 4) Pengeinstitutterne er ved at drukne i likviditet, viser en Børsen-analyse. Bankerne kunne således sagtens låne 300 mia. kr. mere ud, uden at de dermed satte deres soliditet over styr. Der er dog ikke store chancer for, at danskerne, som er blevet et sparefolk, vil låne pengene. (Børsen side 1, 10 og 11) </p>
<p> 5) En sjællandsk strudsefarm til 1,4 mio. kr. En sejlbåd til 400.000 kr. og et lån til hustruen på 1,6 mio. kr. Den sigtede direktør JS, som var hovedmanden bag sidegadevekselerfirmaet C&amp;C Bankieraktieselskab, der krakkede i sidste måned med en gæld på knap 30 mio. kr., brugte øjensynligt ulovligt løs af investorernes penge. Det fremgår af en foreløbig boopgørelse fra konkursboets kurator, advokat Flemming Bastholm, som tegner et mildest talt speget billede af det krakkede C&amp;C-selskab og ledelsen bag. (Jyllands-Posten Erhverv &amp; Økonomi side 3) </p>
<p> 6) De fire småpensionskasser, der skød 86 mio. kr. i Hafnia i 1992, var klar over, at Hafnia stod over for en truende betalingsstandsning. Det vidste de private investorer ikke. Den viden, kasserne har fået, strider ikke blot mod ånden i de børsetiske regler, men stiller dem desuden i et ømtåleligt dilemma, nu hvor de tager stilling til et sagsanlæg. Det barokke er, at deres egen advokat fremlægger dokumentationen. (Børsen side 1 og 22) </p>
<p> 7) Fire pensionskasser har nu besluttet at lægge sag an mod Den Danske Bank. Det skete i går aftes, da de fire efter en lang række møder endeligt besluttede sig for at kræve erstatning for deres tab på 86 millioner i Hafnia-sagen. De fire pensionskasser, Magistrenes, Ingeniør-Sammenslutningens, Dansk Ingeniørforenings og Juristernes og Økonomernes Pensionskasse, siger, at sagen formelt falder på plads i morgen. (Berlingske Tidende side 1, Jyllands-Posten side 1, Politiken side 1) </p>
<p> 8) Erhvervsminister afviser at gribe ind mod BG Banks udelukkelse af politisk ukorrekte kunder. Trøjborg siger, at han personligt har forståelse for bankens politik, og at bankerne også bør være meget tilbageholdende med at låne ud til &quot;miljøsvin&quot;. &quot;Sådan en sag egner sig til at blive afprøvet ved domstolene&quot;, sagde erhvervsministeren i går aftes. (Politiken side 2) </p>
<p> (Presserunden er udarbejdet af Finansinformation). </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-04-28"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-04-28"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-04-28"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-04-28"></editdetail></code></codes>
<codes class="bip:topics:1.0">
<code code="I43">
<editdetail action="confirmed" attribution="Reuters BIP Coding Group" date="1997-04-28"></editdetail></code>
<code code="I501">
<editdetail action="confirmed" attribution="Reuters BIP Coding Group" date="1997-04-28"></editdetail></code>
<code code="I502">
<editdetail action="confirmed" attribution="Reuters BIP Coding Group" date="1997-04-28"></editdetail></code>
<code code="I814">
<editdetail action="confirmed" attribution="Reuters BIP Coding Group" date="1997-04-28"></editdetail></code>
<code code="I81402">
<editdetail action="confirmed" attribution="Reuters BIP Coding Group" date="1997-04-28"></editdetail></code>
<code code="I81501">
<editdetail action="confirmed" attribution="Reuters BIP Coding Group" date="1997-04-28"></editdetail></code>
<code code="I8150103">
<editdetail action="confirmed" attribution="Reuters BIP Coding Group" date="1997-04-28"></editdetail></code>
<code code="I81502">
<editdetail action="confirmed" attribution="Reuters BIP Coding Group" date="1997-04-28"></editdetail></code>
<code code="I82">
<editdetail action="confirmed" attribution="Reuters BIP Coding Group" date="1997-04-28"></editdetail></code>
<code code="I831">
<editdetail action="confirmed" attribution="Reuters BIP Coding Group" date="1997-04-28"></editdetail></code>
<code code="IBNK">
<editdetail action="confirmed" attribution="Reuters BIP Coding Group" date="1997-04-28"></editdetail></code>
<code code="ICLT">
<editdetail action="confirmed" attribution="Reuters BIP Coding Group" date="1997-04-28"></editdetail></code>
<code code="ICNP">
<editdetail action="confirmed" attribution="Reuters BIP Coding Group" date="1997-04-28"></editdetail></code>
<code code="ICRE">
<editdetail action="confirmed" attribution="Reuters BIP Coding Group" date="1997-04-28"></editdetail></code>
<code code="IINV">
<editdetail action="confirmed" attribution="Reuters BIP Coding Group" date="1997-04-28"></editdetail></code>
<code code="ECAT">
<editdetail action="confirmed" attribution="Reuters BIP Coding Group" date="1997-04-28"></editdetail></code>
<code code="GCAT">
<editdetail action="confirmed" attribution="Reuters BIP Coding Group" date="1997-04-28"></editdetail></code>
<code code="GPOL">
<editdetail action="confirmed" attribution="Reuters BIP Coding Group" date="1997-04-28"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-04-28"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>