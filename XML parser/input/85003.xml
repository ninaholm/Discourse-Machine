<?xml version="1.0" encoding="UTF-8"?>

<newsitem date="1997-06-20" id="root" itemid="85003" xml:lang="da">
<title></title>
<headline> Danisco når eget vækstmål i 96/97 - analytikere. </headline>
<byline></byline>
<dateline></dateline>
<text>
<p> KØBENHAVN, 20 juni (Reuter) - Danisco ventes at komme ud af regnskabsåret 1996/97 med et resultat før skat, der ligger 12,7 pct. højere end det tilsvarende resultat for 1995/96. Dermed vil koncernen nå sit eget vækstmål, som lyder på en vækst i resultat før skat på 10-12 pct. Det vurderer otte danske og udenlandske aktieanalytikere, som Reuters Finans har talt med forud for offentliggørelsen af regnskabet den 25. juni. </p>
<p> Analytikerne forventer i gennemsnit et resultat før skat på 1.807 mio. kr. mod 1.604 mio. kr. året før. </p>
<p> Omsætningen skønnes at vise en lidt mindre vækst, nemlig knap ni pct. til 17.590 mio. kr. </p>
<p> I de forskellige divisioner i koncernen er det Ingredients, som analytikerne har den største forventning til. Her ser analytikerne en vækst i det primære resultat på knap 21 pct. til 432 mio. kr. i forhold til året før. </p>
<p> Danisco har selv store forventninger til divisionen. I halvårsregnskabet skrev koncernen således, at man venter et resultat væsentligt over resultatet i 1995/96, hvor det primære resultat blev på 357 mio. kr. </p>
<p> Danisco Packaging var i sidste regnskabsår negativt påvirket af et dårligt europæisk marked for emballage, men flere analytikere skønner, at udviklingen er ved at vende. </p>
<p> - Det virker som om, at den europæiske emballage industri er ved at få det bedre, hvilket også vil smitte af på Danisco, vurderer en analytiker. </p>
<p> Inden for Danisco Sugar venter flere af analytikerne, at selskabet vil forsøge at købe sukkerfabrikker i de baltiske lande. </p>
<p> - Det er oplagt for selskabet at ekspandere i de baltiske lande, da de selv ser Norden og de baltiske lande som deres hjemmemarked. På sigt er det heller ikke usandsynligt, at de vil forsøge at købe sukkeraktiviteterne fra finske Cultor, siger en anden analytiker. </p>
<p> Danisco Sugar har på nuværende tidspunkt ingen fabrikker i de baltiske lande eller Finland. </p>
<p> Forventningerne til næste års regnskab for divisionen Food &amp; Beverages er blevet opjusteret af analytikerne efter divisionens køb af den hollandske dybfrostvirksomhed, Fri-d&apos;Or BV for en samlet pris af 480 mio. kr. I 1997/98 forventes en vækst i det primære resultat på knap 19 pct. til 272 mio. kr., mens analytikerne skønner på et primært resultat i 1996/97 på 230 mio. kr. - svarende til en vækst på godt 15 pct. </p>
<p> Analytikerne er generelt meget positivt stemt over for Danisco og syv ud af otte analytikere anbefaler køb af aktien, mens den sidste har den neutrale anbefaling hold. </p>
<p> - Med de resultat-forventninger vi har lagt frem, er aktien stadigvæk prisfastsat på et attraktivt niveau. Det er ikke usandsynligt, at aktien ved årsskiftet kan være steget til et niveau omkring 500, vurderer en analytiker. </p>
<p> Dermed ligger han på linie med flere af sine kollegaer, der ligeledes vurderer, at et kursniveau omkring de 500 er sandsynligt ved årsskiftet. </p>
<p> Aktiekursen på Danisco er fredag formiddag steget fire kr. til kurs 428. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-06-20"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-06-20"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-06-20"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-06-20"></editdetail></code></codes>
<codes class="bip:topics:1.0">
<code code="DDDFS">
<editdetail action="confirmed" attribution="Reuters BIP Coding Group" date="1997-06-20"></editdetail></code>
<code code="I41">
<editdetail action="confirmed" attribution="Reuters BIP Coding Group" date="1997-06-20"></editdetail></code>
<code code="C15">
<editdetail action="confirmed" attribution="Reuters BIP Coding Group" date="1997-06-20"></editdetail></code>
<code code="C152">
<editdetail action="confirmed" attribution="Reuters BIP Coding Group" date="1997-06-20"></editdetail></code>
<code code="CCAT">
<editdetail action="confirmed" attribution="Reuters BIP Coding Group" date="1997-06-20"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-06-20"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>