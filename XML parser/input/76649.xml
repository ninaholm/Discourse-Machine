<?xml version="1.0" encoding="UTF-8"?>

<newsitem date="1996-10-02" id="root" itemid="76649" xml:lang="da">
<title></title>
<headline> UNIBANK OPJUSTERER 96-VÆKSTSKØN EFTER BNP-TAL. </headline>
<byline></byline>
<dateline></dateline>
<text>
<p> KØBENHAVN, 2 oktober (Reuter) - Nationalregnskabet for andet kvartal viste en så stærk udvikling i dansk økonomi, at Unibank i sin kommende prognose vil opjustere sit samlede vækstskøn for 1996 fra de hidtidige 0,75 pct. Det siger cheføkonom Ellen Pløger i Unibank Markets til Reuters Finans. </p>
<p> - Det er klart, at udviklingen - på andre tal end Nationalregnskabet er vi jo længere fremme end første halvår - i de generelle økonomiske indikatorer peger i retning af en opjustering af vores prognose, siger Ellen Pløger. </p>
<p> Baggrunden for opjusteringen skal ses dels i en stærkere end ventet udvikling i flere af Nationalregnskabets efterspørgselskomponenter, herunder især for eksporten og byggeriet, dels på baggrund af flere revisioner af tidligere udsendte Nationalskabstal, pointerer Unibanks cheføkonom, der endnu ikke vil sætte tal eller forholdsord på opjusteringens størrelse. </p>
<p> Selv om det især er bidraget fra nettoeksporten, der har overrasket positivt, vurderer Unibanks økonomiske sekretariat tilmed, at drænet på den økonomiske aktivitet fra nedbringelse af lagrene har set toppen. </p>
<p> - Vi vurderer, at det negative vækstbidrag fra lagerinvesteringerne vil blive klart mindre i andet halvår end i første halvår, tilføjer Ellen Pløger, og betegner dette som en af de mange pile, der peger henimod en opjustering af bankens vækstskøn. </p>
<p> Nu går Unibanks økonomer i gang med selve analysearbejdet, og det betyder, at banken først om et par uger har et nyt og højere vækstskøn for 1996 klar til offentliggørelse, oplyser Ellen Pløger. </p>
<p> Det danske bruttonationalprodukt (BNP) steg i første halvår med 1,5 pct. i forhold til samme halvår sidste år med positive bidrag fra alle komponenter undtagen lagerinvesteringerne. (/slj). </p>
<p> (c) Reuters Limited 1996. </p></text>
<copyright>(c) 1996 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1996-10-02"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1996-10-02"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1996-10-02"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1996-10-02"></editdetail></code></codes>
<codes class="bip:topics:1.0">
<code code="E11">
<editdetail action="confirmed" attribution="Reuters BIP Coding Group" date="1996-10-02"></editdetail></code>
<code code="ECAT">
<editdetail action="confirmed" attribution="Reuters BIP Coding Group" date="1996-10-02"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1996-10-02"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>