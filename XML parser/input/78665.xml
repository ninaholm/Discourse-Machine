<?xml version="1.0" encoding="UTF-8"?>

<newsitem date="1997-01-02" id="root" itemid="78665" xml:lang="da">
<title></title>
<headline> LAVERE LÅNEBEHOV EJ HÆMSKO FOR NYE PAPIRER - UNI. </headline>
<byline></byline>
<dateline></dateline>
<text>
<p> KØBENHAVN, 2 januar (Reuter) - Opbygningen af likviditeten i de to nye statspapirer, der åbner i januar, vil ikke nødvendigvis være hæmmet af statens beskedne lånebehov i årets første måneder. Det vurderer senioranalytiker i Unibank Markets, Klaus Dalsgaard. </p>
<p> - Der er ikke et rent link mellem finansieringsbehovet måned for måned og Nationalbankens udstedelsespolitik. Derfor ser man også ofte, at Nationalbanken kommer foran sit lånebehov i starten af året, hvilket også skyldes, at man vil udnytte den naturlige købsinteresse på dette tidspunkt, siger Klaus Dalsgaard til Reuters Finans. </p>
<p> Statens indenlandske finansieringsbehov er i 1997 reduceret med næsten 30 mia. kr. i forhold til 1996, og udgør ca. 70 mia. kr. Lånebehovet er skævt fordelt over året, og udgør for de første seks måneder 27 mia. kr., og under 10 mia. kr. for de første fem måneder. </p>
<p> - Jeg kan sagtens forestille mig, at de udsteder en 30-40 mia. kr. allerede i første halvår, selv om finansieringsbehovet ikke er til det, siger Unibank-analytikeren. </p>
<p> Et andet aspekt som skal holdes for øje, når man skal spå om Nationalbankens salgsaktiviteter i første halvår, er problematikken omkring mindsterenten, tilføjer Klaus Dalsgaard. En stigende markedsrente i løbet af foråret kan føre til en forhøjelse af mindsterenten fra de aktuelle fire pct. ved den næste ordinære fastsættelse, gældende fra 1. juli 1997. </p>
<p> Derfor har Nationalbanken en interesse i at opbygge udestående i det nye statsgældsbevis, der har en kuponrente på fire pct., inden papiret eventuelt lukkes, hvis mindsterenten forhøjes til sommer. </p>
<p> Klaus Dalsgaard forventer derfor en forholdsvis stor udstedelsesaktivitet i statsgældsbeviset i første halvår, og vil ikke udelukke, at udestående kan nå op på 15-20 mia. kr. i løbet af de første fem-seks måneder. Det vurderes at være et acceptabelt niveau for Nationalbanken. </p>
<p> Desuden har Nationalbanken i meddelelsen om åbningen af de to nye papirer ytret ønske om at udjævne lånebehovet mellem 1997 og 1998 ved at købe papirer, der udløber i 1998. Det vil forøge finansieringsbehovet i 1997 tilsvarende. </p>
<p> Klaus Dalsgaard vurderer dog, at Nationalbanken vil være afventende med opkøb i de korte papirer i årets første halvdel. Han henviser til udviklingen i 1994, hvor voldsomme kursfald skabte problemer for salget af især længere løbende papirer. Det betød, at Nationalbanken havde svært ved at opfylde sin målsætning for den ønskede varighed på den samlede gæld. </p>
<p> Den 7. januar åbnes det nye statsgældsbevis, 4 pct. Stgb. 2000 I, mens den nye statsobligation 5 pct. st.l. 2005 ser dagens lys en uge senere. </p>
<p> Da den nye statsobligation er tiltænkt en status som benchmark-obligation i det fem-årige segment, har Nationalbanken længere tid til at bygge den cirkulerende mængde op, anfører Klaus Dalsgaard, der af samme grund ikke ser det store salg i papiret i 1997. (/slj). </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-01-02"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-01-02"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-01-02"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-01-02"></editdetail></code></codes>
<codes class="bip:topics:1.0">
<code code="E12">
<editdetail action="confirmed" attribution="Reuters BIP Coding Group" date="1997-01-02"></editdetail></code>
<code code="ECAT">
<editdetail action="confirmed" attribution="Reuters BIP Coding Group" date="1997-01-02"></editdetail></code>
<code code="M12">
<editdetail action="confirmed" attribution="Reuters BIP Coding Group" date="1997-01-02"></editdetail></code>
<code code="MCAT">
<editdetail action="confirmed" attribution="Reuters BIP Coding Group" date="1997-01-02"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-01-02"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>