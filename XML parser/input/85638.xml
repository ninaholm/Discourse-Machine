<?xml version="1.0" encoding="UTF-8"?>

<newsitem date="1997-07-10" id="root" itemid="85638" xml:lang="da">
<title></title>
<headline> BG har behov for ny alliance på sigt - adm dir. </headline>
<byline></byline>
<dateline></dateline>
<text>
<p> KØBENHAVN, 10 juli (Reuter) - En måned efter bruddet med realkreditinstituttet Nykredit har BG Bank ikke specielt travlt med at finde en ny partner. Det siger BG Banks adm. direktør, Henrik Thufason, i et interview med Reuters Finans. </p>
<p> Den brudte alliance betegner han som en drøm, der brast, men som ikke efterlader banken i problemer af nogen art. Men på længere sigt kan landets tredjestørste pengeinstitut blivet tvunget til at finde en anden spiller i markedet, indrømmer Henrik Thufason. </p>
<p> - Det kan godt være, at vi har et behov for at finde en ny strategi i løbet af nogle år, men om det skal være en fusion med Unibank eller nogen som helst andre, er alt for tidligt at udtale sig om, siger Henrik Thufason. </p>
<p> BG Banks øverste chef henviser til, at flere bank-analytikere i forlængelse af bruddet med Nykredit har peget på store fordele ved en fusion mellem BG Bank og Unibank. </p>
<p> - Jeg kan godt forstå, at nogle mener, at det vil være oplagt at fusionere BG Bank med Unibank, fordi der er altid er mulighed for en ikke ubetydelig omkostningsreduktion ved fusion af banker. Det er så åbenbart, at selv jeg kan se det, siger Henrik Thufason. </p>
<p> Direkte adspurgt om de to banker har talt om muligheden, svarer Henrik Thufason: </p>
<p> - Nej, det er ikke noget, vi har snakket om, og det er ikke noget, vi har planer om at snakke om. Det er det bedste svar, jeg kan give, siger Henrik Thufason. </p>
<p> Henrik Thufason begrunder bankens tålmodighed med at indgå en ny forlovelse med, at BG Bank klarer sig ganske godt alene i øjeblikket. </p>
<p> - Vi har her en bank, der går godt, og som afleverede et mægtigt godt årsregnskab, der tåler sammenligning med enhver. Og jeg kan ikke se nogen tegn i sol og måne på, at vi ikke også i 1997 er i stand til at nå et fornuftigt resultat, siger Henrik Thufason. </p>
<p> Bankens ledelse har lovet at komme med en udmelding efter sommeren om, hvad der skal ske med den store beholdning af egne aktier. I den forbindelse kan der ikke ventes udtalelser om bankens fremtidige strategi, understreger Henrik Thufason. </p>
<p> Aktionærerne kan dermed se frem til et udbytte i mindste samme størrelsesorden som i 1996, hvor der blev udbetalt 12 kr. pr. aktie i 1996. Ledelsen lovede nemlig i forbindelse med kapitaludvidelsen sidste år, at der vil blive udbetalt et udbytte, der svarer til 30-40 pct. af overskuddet efter beregnet normalskat. Hvis banken opnår et overskud i 1997 på nivau med 1996, vil udbyttet være på mindst samme niveau, selv om banken formentlig skal betale væsentligt mere i skat i år end sidste år. </p>
<p> For 1996 udbetalte banken 25 pct. af overskuddet, men Henrik Thufason mener alligevel, at banken levede op til den lovede målsætning. </p>
<p> - Vi nåede målet sidste, hvor vi udbetalte 35 pct. af overskuddet, hvis vi havde betalt normal skat, siger Henrik Thufason. </p>
<p> Han oplyser, at banken fortsat har nogle afskrivningsmuligheder tilbage fra de dårlige år i begyndelsen af 1990&apos;erne, men skattekvoten vil blive væsentlig højere end sidste år. </p>
<p> - Ole Mikkelsen (+45) 33 96 96 54. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-07-10"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-07-10"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-07-10"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-07-10"></editdetail></code></codes>
<codes class="bip:topics:1.0">
<code code="BIKU">
<editdetail action="confirmed" attribution="Reuters BIP Coding Group" date="1997-07-10"></editdetail></code>
<code code="PRVBK">
<editdetail action="confirmed" attribution="Reuters BIP Coding Group" date="1997-07-10"></editdetail></code>
<code code="I814">
<editdetail action="confirmed" attribution="Reuters BIP Coding Group" date="1997-07-10"></editdetail></code>
<code code="I81403">
<editdetail action="confirmed" attribution="Reuters BIP Coding Group" date="1997-07-10"></editdetail></code>
<code code="IBNK">
<editdetail action="confirmed" attribution="Reuters BIP Coding Group" date="1997-07-10"></editdetail></code>
<code code="C18">
<editdetail action="confirmed" attribution="Reuters BIP Coding Group" date="1997-07-10"></editdetail></code>
<code code="C181">
<editdetail action="confirmed" attribution="Reuters BIP Coding Group" date="1997-07-10"></editdetail></code>
<code code="CCAT">
<editdetail action="confirmed" attribution="Reuters BIP Coding Group" date="1997-07-10"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-07-10"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>