<?xml version="1.0" encoding="UTF-8"?>

<newsitem date="1997-05-05" id="root" itemid="83346" xml:lang="da">
<title></title>
<headline> Ej behov for indgreb nu - Dansk Handel &amp; Service. </headline>
<byline></byline>
<dateline></dateline>
<text>
<p> KØBENHAVN, 5 maj (Reuter) - Der er ikke behov et hurtigt økonomisk indgreb, der skal lægge en dæmper på væksten i det private forbrug. Det konkluderer Dansk Handel &amp; Service i sin seneste prognose over udviklingen i dansk økonomi. </p>
<p> - Det private forbrug er sammensat af mange, forskellige dele, der udvikler sig forskelligt. Det er kun få af disse dele, der udvikler sig kraftigt, og der er derfor i den nuværende situation ikke behov for indgreb over for privatforbruget, skriver Dansk Handel &amp; Service. </p>
<p> Prognosen konkluderer, at privatforbruget voksede 2,6 procent i 1996. Dansk Handel &amp; Service forudser, at privatforbruget vil vokse moderat i 1997 og 1998. Væksten ventes begge år at ligge på knap tre pct. Det betyder, at det private forbrug vil udvikle sig i takt med resten af økonomien. </p>
<p> - En sådan moderat vækst i privatforbruget giver ikke anledning til overophedning i økonomien, mener detailhandlens interesseorganisation. </p>
<p> Prognosen kommer samtidig med, at regeringen forhandler med flere oppositionspartier om en række økonomiske stramninger, der skal bremse væksten i privatforbruget. </p>
<p> Derimod advarer Dansk Handel &amp; Service mod udviklingen i det offentlige forbrug, der skønnes at vokse med knap seks pct. om året i de kommende par år. </p>
<p> - Det offentlige forbrug vokser foruroligende stærkt. En sådan vækst gør dansk økonomi meget følsom over for konjunkturomslag, skriver organisationens økonomer. </p>
<p> - Per Bech Thomsen (+45) 33 96 96 56. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-05-05"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-05-05"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-05-05"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-05-05"></editdetail></code></codes>
<codes class="bip:topics:1.0">
<code code="E21">
<editdetail action="confirmed" attribution="Reuters BIP Coding Group" date="1997-05-05"></editdetail></code>
<code code="ECAT">
<editdetail action="confirmed" attribution="Reuters BIP Coding Group" date="1997-05-05"></editdetail></code>
<code code="GCAT">
<editdetail action="confirmed" attribution="Reuters BIP Coding Group" date="1997-05-05"></editdetail></code>
<code code="GPOL">
<editdetail action="confirmed" attribution="Reuters BIP Coding Group" date="1997-05-05"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-05-05"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>