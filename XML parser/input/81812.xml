<?xml version="1.0" encoding="UTF-8"?>

<newsitem date="1997-03-19" id="root" itemid="81812" xml:lang="da">
<title></title>
<headline> Slut med gynger og karruseller i GN St Nord - dir. </headline>
<byline></byline>
<dateline></dateline>
<text>
<p> KØBENHAVN, 19 marts (Reuter) - Det er slut med gynger og karruseller inden for GN Store Nord. Alle forretningsområder skal bidrage positivt til bundlinien. Det slog koncerndirektør Jørgen Kildegaard fast på en investorpræsentation af tele-og industrigruppen onsdag. </p>
<p> - Det er slut med at nogle forretningsområder betaler til opbygning af andre områder. I vores nye fokuserede strategi skal alle områder vise et positivt ordinært resultat fremover, sagde Jørgen Lindegaard. </p>
<p> Det kunne mobiltelefonoperatøren Sonofon og GN Nettest ikke præstere i det netop aflagte 1996-regnskab. </p>
<p> Jørgen Kildegaard ville dog ikke love, at fortsat tabsgivende forretninger sælges fra. Det skyldes, at tab i enkelte år kan være udløst af faktorer, der ikke kan tilskrives dårlig ledelse. </p>
<p> - Men vi har indrettet os sådan, at de nuværende forretningsområder hver for sig skal kunne give overskud, sagde Jørgen Kildegaard. </p>
<p> Han tilføjede dog, at GN Rathdown, der bl.a. laver mønttelefoner, ikke er et nøgleområde for GN Store Nord, og hvis der kommer et godt bud, vil koncernen ikke vende det døve øre til. </p>
<p> Både omsætning og indtjening inden for dette område forværredes dramatisk i 1996. </p>
<p> Jørgen Lindegaard ville imidlertid ikke opsætte indtjeningsmål for de enkelte forretninger, men sagde at sådanne mål eventuelt vil blive lanceret i fremtiden. </p>
<p> GN Store Nords industriselskaber har inden for de sidste par år ikke oplevet nogen resultatfremgang, men fremtiden tegner lysere, understregede Jørgen Kildegaard. </p>
<p> Han henviste til, at de store investeringer i GN Nettests Elmi-division i 1997 vil begynde at kaste et bedre afkast af sig. Ledelsen i høreapparatproducenten GN Danavox er udskiftet efter et utilfredsstillende 1996, og Jørgen Kildegaard ville ikke udelukke en nyt opkøb inden for de næste et til to år for at tilføre området mere volumen. </p>
<p> GN Store Nord koncernen omsatte i 1996 for 2.722 mio. kr. mod 2.137 mio. kr. i 1995, mens den ordinære drift steg til 213 mio. kr. mod 184 mio. kr. i 1995. </p>
<p> - Søren Linding Jakobsen (+45) 33 96 96 53. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-03-19"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-03-19"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-03-19"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-03-19"></editdetail></code></codes>
<codes class="bip:topics:1.0">
<code code="DSNT">
<editdetail action="confirmed" attribution="Reuters BIP Coding Group" date="1997-03-19"></editdetail></code>
<code code="I7902">
<editdetail action="confirmed" attribution="Reuters BIP Coding Group" date="1997-03-19"></editdetail></code>
<code code="C11">
<editdetail action="confirmed" attribution="Reuters BIP Coding Group" date="1997-03-19"></editdetail></code>
<code code="C15">
<editdetail action="confirmed" attribution="Reuters BIP Coding Group" date="1997-03-19"></editdetail></code>
<code code="C152">
<editdetail action="confirmed" attribution="Reuters BIP Coding Group" date="1997-03-19"></editdetail></code>
<code code="CCAT">
<editdetail action="confirmed" attribution="Reuters BIP Coding Group" date="1997-03-19"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-03-19"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>