<?xml version="1.0" encoding="UTF-8"?>

<newsitem date="1997-04-22" id="root" itemid="82871" xml:lang="da">
<title></title>
<headline> Presserunde - Generelle nyheder tirsdag 22 april. </headline>
<byline></byline>
<dateline></dateline>
<text>
<p> Reuters står ikke inde for avisartiklernes nøjagtighed 1) Statsminister Poul Nyrup Rasmussen (S) kommenterer nu for første gang i længere tid et af Danmarks fire EU-forbehold. Til den amerikanske TV-station CNN sagde statsministeren mandag aften: &quot;Jeg er af den opfattelse, at det på længere sigt vil være til gavn for Danmark at være medlem af den Økonomiske og Monetære Union (ØMU), men på den anden side er det den danske befolkning, der selv bestemmer&quot;. Han fastslog desuden, at det danske økonomiske opsving vil vare ved i lang tid. (Jyllands-Posten side 4, Berlingske Tidende side 1, Politiken side 2) </p>
<p> 2) På baggrund af rygter om et forestående dansk valg, advarer SFs formand, Holger K. Nielsen, nu regeringen mod et tidligt valg. Han siger, at regeringen burde vente til en gang i 1998, da der er mange opgaver, der skal tages fat på først. Regeringen burde bygge videre på det samarbejde, som blev skabt ved finansloven, hvor man inddrog venstrefløjen, siger Holger K. Nielsen. (Politiken side 6) </p>
<p> 3) Arbejdsgiverne skal straffes langt hårdere, hvis de overtræder arbejdsmiljølovgivningen. Bøderne skal være større, og grove overtrædelser skal kunne koste to års fængsel. Det fremgår af den nye arbejdsmiljølov, som arbejdsminister Jytte Andersen (S) netop har sendt til høring. I bemærkningerne til lovforslaget hedder det, at målet med skærpelsen er en mærkbar stigning i bødestørrelsen end ved tidligere skærpelser af loven. Arbejdsministeren venter, at lovforslaget kan vedtages inden sommerferie. Brian Mikkelsen, der forhandler for de konservative, er enig. (Det Fri Aktuelt side 5) </p>
<p> 4) Danmark er på vej til at acceptere EUs nye store værftspakke med mere end 12 mia. kr. i statsstøtte. Erhvervsminister Jan Trøjborg (S) er parat til at sige ja, hvis støtten tilføjes garantier, når han torsdag i Luxembourg diskuterer sagen med sine kolleger. Den bløde danske forhandlingsstrategi betegnes i Bruxelles som overraskende. Regeringen har tidligere sagt, at tusinder af danske arbejdspladser er truet, hvis værfter i Tyskland, Grækenland og Spanien får de nye tilskud. (Jyllands-Posten Erhverv &amp; Økonomi side 1) </p>
<p> 5) Den radikale undervisningsminister, Ole Vig Jensen, er ikke enig i statsminister Poul Nyrup Rasmussens (S) kritik af den danske folkeskole, sådan som den blev formuleret på regeringskonferencen om Danmark som Foregangsland. &quot;Nej, det er jeg ikke. For kritikken tager udgangspunkt i forholdene, sådan som de var for seks-syv år siden. Den undersøgelse om læsning, som fremhæves gang på gang, stammer jo fra begyndelsen af 1990&apos;erne. Siden er der sket meget. Ellers ville vi jo have sovet i timen,&quot; siger undervisningsministeren. (Information side 1) </p>
<p> (Presserunden er udarbejdet af Finansinformation). </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-04-22"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-04-22"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-04-22"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-04-22"></editdetail></code></codes>
<codes class="bip:topics:1.0">
<code code="I74">
<editdetail action="confirmed" attribution="Reuters BIP Coding Group" date="1997-04-22"></editdetail></code>
<code code="ITSP">
<editdetail action="confirmed" attribution="Reuters BIP Coding Group" date="1997-04-22"></editdetail></code>
<code code="ECAT">
<editdetail action="confirmed" attribution="Reuters BIP Coding Group" date="1997-04-22"></editdetail></code>
<code code="GCAT">
<editdetail action="confirmed" attribution="Reuters BIP Coding Group" date="1997-04-22"></editdetail></code>
<code code="GPOL">
<editdetail action="confirmed" attribution="Reuters BIP Coding Group" date="1997-04-22"></editdetail></code>
<code code="M14">
<editdetail action="confirmed" attribution="Reuters BIP Coding Group" date="1997-04-22"></editdetail></code>
<code code="MCAT">
<editdetail action="confirmed" attribution="Reuters BIP Coding Group" date="1997-04-22"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-04-22"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>