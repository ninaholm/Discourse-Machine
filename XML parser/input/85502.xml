<?xml version="1.0" encoding="UTF-8"?>

<newsitem date="1997-07-08" id="root" itemid="85502" xml:lang="da">
<title></title>
<headline> Danmark afviser harmonisering af moms - Skattemin. </headline>
<byline></byline>
<dateline></dateline>
<text>
<p> KØBENHAVN, 8 juli (Reuter) - Danmark afviser en harmonisering af momsen på 25 pct. til et fælles EU-niveau på f.eks. 18 pct. for at virkeliggøre det indre marked og ØMU&apos;en. En sådan beslutning vil i givet fald koste den danske statskasse omkring 25 mia.kr. </p>
<p> - Når Danmark i EU har erklæret sig positiv for at sænke selskabsskatten, og regeringen samtidig ønsker at sænke skatten på arbejdsindkomst, kan der ikke samtidig blive råd til at sænke momsen, siger kontorchef Karsten Aasberg Karlsen fra Skatteministeriet til Reuters Finans tirsdag. </p>
<p> Han henviser til den danske stat, der er nødt til at forsvare sine indtægter til finansieringen af velfærdssamfundet. Derfor har der gennem en lang årrække været bred enighed og stærk politisk vilje blandt de regeringsbærende partier om ikke at give køb her, siger kontorchef karsten Aasberg Karlsen fra Skatteministeriet. </p>
<p> Han får tilslutning fra konsulent Svend Ulstrup, Skatteministeriet: </p>
<p> - Hvis EU tvinger Danmark til at sænke momsen, tvinges vi til at hente indtægter andre steder, f.eks. ved en højere skat af arbejdsindkomst og af ejendomsværdierne. Det vil stride mod alle de bestræbelser, der i disse år gøres i forbindlese med en ny skattereform efter 1998. </p>
<p> Derfor arbejder regeringen på at opnå aftale i EU om en minimumssats for selskabsskatten. Økonomiminister Marianne Jelved henviser til, at Irland ønsker at sænke deres selskabsskat til ca. 10 pct. Og den nye Labour-regering i Storbritannien har også luftet planer om at sænke deres selskabsskat, dog kun til omkring 31 pct. </p>
<p> Ligeledes ønsker den danske regering en aftale i EU om en minimumbeskatning af kapitalindkomster for at undgå &quot;unfair&quot; skattekonkurrence blandt EU&apos;s medlemslande. Her støtter Danmark stærke krav fra Tyskland og Belgien, der er utilfreds med, at Luxembourg ikke beskatter kapitalgevinster. </p>
<p> På momsområdet befinder EU sig i en overgangsfase til en fælles moms, som også Danmark har forpligtet sig til i princippet, men det kommer til at tage lang tid, understreger Karsten Aasberg Karlsen: </p>
<p> - Kommissionen prøvede i fjor at komme igennem med regel om, at momsen ikke må være højere end 25 pct., men Danmark var imod. For der kan opstå situationer, hvor det kan blive nødvendigt at forhøje den danske moms, ikke mindst af hensyn til sammenholdet i EU. </p>
<p> Han nævner som eksempel de bestræbelser, som en række lande i øjeblikket gør for at skaffe skatteindtægter, sådan at det offentlige underskud højst bliver 3,0 pct. af BNP. Det sker jo netop for at gøre et land i stand til at indtræde i ØMU&apos;en. </p>
<p> Karsten Aasberg Karlsen tror, at Kommissionen i stedet vil forsøge at nå frem til momsharmoniseringen via beskedne fremskridt, i små etaper. Dels gennem vedtagelser om, at en varer skal momses efter sælgerlandets satser, og ikke producentlandets. Dels gennem et moderniseringsprogram, hvor offentligt ejede virksomheder i højere grad pålægges moms af deres ydelser. Dels ved en udbygning af momskontrollen generelt i EU. </p>
<p> - Diskussionen om momsharmoniseringen er endnu ikke kommet igang. Vi venter på Kommissionens næste udspil, siger Karsten Aasberg Karlsen. </p>
<p> - Erik Matzen (+45) 33 96 96 51. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-07-08"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-07-08"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-07-08"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-07-08"></editdetail></code></codes>
<codes class="bip:topics:1.0">
<code code="E12">
<editdetail action="confirmed" attribution="Reuters BIP Coding Group" date="1997-07-08"></editdetail></code>
<code code="E21">
<editdetail action="confirmed" attribution="Reuters BIP Coding Group" date="1997-07-08"></editdetail></code>
<code code="E211">
<editdetail action="confirmed" attribution="Reuters BIP Coding Group" date="1997-07-08"></editdetail></code>
<code code="ECAT">
<editdetail action="confirmed" attribution="Reuters BIP Coding Group" date="1997-07-08"></editdetail></code>
<code code="EEC">
<editdetail action="confirmed" attribution="Reuters BIP Coding Group" date="1997-07-08"></editdetail></code>
<code code="GCAT">
<editdetail action="confirmed" attribution="Reuters BIP Coding Group" date="1997-07-08"></editdetail></code>
<code code="GPOL">
<editdetail action="confirmed" attribution="Reuters BIP Coding Group" date="1997-07-08"></editdetail></code>
<code code="OCAT">
<editdetail action="confirmed" attribution="Reuters BIP Coding Group" date="1997-07-08"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-07-08"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>