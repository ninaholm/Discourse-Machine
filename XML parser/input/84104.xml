<?xml version="1.0" encoding="UTF-8"?>

<newsitem date="1997-05-27" id="root" itemid="84104" xml:lang="da">
<title></title>
<headline> Ikke økonomiske motiver bag ØMU&apos;en - Hoffmeyer. </headline>
<byline></byline>
<dateline></dateline>
<text>
<p> KØBENHAVN, 27 maj (Reuter) - Når EU-landene kan øjne en økonomisk og monetær union indenfor overskuelig fremtid, skyldes det ikke, at politikerne har ønsket at etablere et samarbejde, der kan skabe økonomisk vækst og beskæftigelse. ØMU-samarbejdet er blevet til ud fra forskellige politiske ønsker de sidste 30 år. </p>
<p> Det var budskabet fra tidligere nationalbankdirektør, Erik Hoffmeyer, da han talte på en ØMU-konference arrangeret af den hollandske bank, ABN AMRO, i København tirsdag. </p>
<p> - Der er noget fundamentalt forkert i den offentlige vurdering af ØMU&apos;en. Det er beklageligt, at der er lagt så meget vægt på det økonomiske i den offentlige debat, når ØMU&apos;en ikke har noget med økonomi at gøre, sagde Hoffmeyer. Han vurderede, at ØMU-planerne er blevet til ud fra fire politiske motiver: </p>
<p> For det første at forsvare valutasystemet i erkendelse af, at landene ikke er i stand til at føre en fastkurs-politik overfor hinanden ad frivillighedens vej. </p>
<p> For det andet at skabe et svar på den amerikanske valutas dominans. </p>
<p> Under Vietnam-krigen ønskede ikke mindst Frankrig at skabe en stærk europæisk valuta, der kan bryde dollarens dominans, forklarede Hoffmeyer. </p>
<p> - Frankrigs officielle holdning var, at andre lande var med til at finansiere Vietnam-krigen, fordi de købte amerikanske dollars, sagde han. </p>
<p> For det tredje, argumenterede Hoffmeyer, er ØMU&apos;en tænkt som en banebryder for tættere integration. </p>
<p> - Landene har ikke kunnet blive enige om en politisk integration. Derfor har de valgt at etablere en ØMU, og regner med, at så skulle det nok komme, sagde han. </p>
<p> For det fjerde er ØMU&apos;en tænkt som et middel til at afbalancere den tyske magt. Det lå ikke mindst Frankrigs præsident, Francois Mitterand, på sinde, da han i 1989 pressede på for at få Tyskland med i ØMU&apos;en, sagde den tidligere nationalbank-direktør. </p>
<p> Han mener, at de øvrige europæiske regeringschefer pressede Helmut Kohl til at lade Tyskland træde ind i ØMU&apos;en i 1989. </p>
<p> - Efter muren var væltet i 1989, var der topmøde i Strasbourg. Kohl har siden sagt, at han betegnede stemningen som noget af det mest ubehagelige, han havde oplevet. Han blev mødt med kulde fra de andre europæiske politikere, fordi han lige forinden havde præsenteret et ti-punkts-program for Tysklands genforening, sagde Hoffmeyer. </p>
<p> Han mener, at presset fra de øvrige europæiske politikere i løbet af to måneder fik Kohl til at opgive sin modstand mod ØMU&apos;en. </p>
<p> - Til gengæld har Tyskland forlangt, at ØMU&apos;en skal være ligeså stabil, som marken har været. Derfor har man fundet på de fem betingelser, som er nedfældet i Maastricht-traktaten. Den er mig bekendt den eneste internationale traktat, som landene skal opfylde visse betingelser for at deltage i, sagde Erik Hoffmeyer. </p>
<p> - Morten Bonde Pedersen (+45) 33 96 96 51. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-05-27"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-05-27"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-05-27"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-05-27"></editdetail></code></codes>
<codes class="bip:topics:1.0">
<code code="E12">
<editdetail action="confirmed" attribution="Reuters BIP Coding Group" date="1997-05-27"></editdetail></code>
<code code="ECAT">
<editdetail action="confirmed" attribution="Reuters BIP Coding Group" date="1997-05-27"></editdetail></code>
<code code="EEC">
<editdetail action="confirmed" attribution="Reuters BIP Coding Group" date="1997-05-27"></editdetail></code>
<code code="GCAT">
<editdetail action="confirmed" attribution="Reuters BIP Coding Group" date="1997-05-27"></editdetail></code>
<code code="GPOL">
<editdetail action="confirmed" attribution="Reuters BIP Coding Group" date="1997-05-27"></editdetail></code>
<code code="OCAT">
<editdetail action="confirmed" attribution="Reuters BIP Coding Group" date="1997-05-27"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-05-27"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>