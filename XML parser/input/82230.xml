<?xml version="1.0" encoding="UTF-8"?>

<newsitem date="1997-04-02" id="root" itemid="82230" xml:lang="da">
<title></title>
<headline> Fortsat nødvendigt med krisebevidsthed - Jelved. </headline>
<byline></byline>
<dateline></dateline>
<text>
<p> KØBENHAVN, 2 april (Reuter) - Økonomiminister Marianne Jelved (R) lader ikke træerne vokse ind i himlen efter onsdagens BNP-tal for 1996. Med en årsvækst på 2,4 pct. i det danske bruttonationalprodukt viste tallene en større fremgang end de 2,2 pct., regeringen ventede i december i Økonomisk Oversigt. </p>
<p> Der er fortsat behov for en stram offentlig udgiftspolitik, påpeger økonomiministeren og advarer samtidig mod at glemme krisebevidstheden. </p>
<p> - Det er nødvendig med en vis form for krisebevisthed. Selvom det går bedre, er der ingen basis for at lempe udgiftspolitikken, siger Marianne Jelved til Reuters Finans onsdag. </p>
<p> - Jeg tænker på, at der er kommunal-og amtsrådsvalg til efteråret, tilføjer økonomimisteren. </p>
<p> Marianne Jelved nævner udgiftspresset som en af de tre Achilleshæle, der i øjeblikket er i den danske økonomi. De to andre er et arbejdsmarked, der ikke fungerer optimalt og en betalingsbalance, der er i fare for at gå i rødt. </p>
<p> For at undgå, at de tre hæle udvikler sig til egentlige problemer er det nødvendigt med en finanspolitisk stramning i 1998, påpeger økonomiministeren og lægger sig dermed på linie med både finansminister Mogens Lykketoft (S) og nationalbankdirektør Bodil Nyboe Andersen, der begge har påpeget behovet for en stramning i 1998. </p>
<p> - Det er en del af regeringens økonomiske politik Det er der ikke noget nyt i, siger Marianne Jelved og henviser til Økonomisk Oversigt fra december, hvor der lægges op til en finanspolitisk stramning i 1998 med en negativ finanseffekt på omkring 0,5 pct. Økonomiministeren ønsker dog ikke at sætte mere præcise tal på stramningen. </p>
<p> - Det vigtigste er i virkeligheden, at der sker en finanspolitisk stramning, for at vi kan fortsætte en stabil økonomisk udvikling. Der er ikke nogen facitliste i den sammenhæng. Jeg har ikke grundlag for at sige andet end det, der står i Økonomisk Oversigt, konstaterer Marianne Jelved. </p>
<p> Den vurdering er finansminister Mogens Lykketoft enig i efter onsdagens BNP-tal. </p>
<p> - Det giver dagens tal jo absolut intet grundlag for at mene noget andet om, end vi gjorde for en uge siden, Nationalbankdirektøren og jeg, siger Mogens Lykketoft til Reuters Finans onsdag. </p>
<p> Også han afviser at sætte nye tal på den finanspolitiske stramning i 1998. </p>
<p> - Jeg vil ikke bevæge mig mere ind i at fabulere om præcis hvad, der skal ske i 1998. Det er for tidligt, lyder det fra finansministeren. </p>
<p> - Stig Ørskov Pedersen (+45) 33 96 96 59. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-04-02"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-04-02"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-04-02"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-04-02"></editdetail></code></codes>
<codes class="bip:topics:1.0">
<code code="E11">
<editdetail action="confirmed" attribution="Reuters BIP Coding Group" date="1997-04-02"></editdetail></code>
<code code="E21">
<editdetail action="confirmed" attribution="Reuters BIP Coding Group" date="1997-04-02"></editdetail></code>
<code code="E211">
<editdetail action="confirmed" attribution="Reuters BIP Coding Group" date="1997-04-02"></editdetail></code>
<code code="ECAT">
<editdetail action="confirmed" attribution="Reuters BIP Coding Group" date="1997-04-02"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-04-02"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>