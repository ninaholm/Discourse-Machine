<?xml version="1.0" encoding="UTF-8"?>

<newsitem date="1997-06-04" id="root" itemid="84406" xml:lang="da">
<title></title>
<headline> Presserunde - Generelle nyheder onsdag 4 juni. </headline>
<byline></byline>
<dateline></dateline>
<text>
<p> Reuters står ikke inde for avisartiklernes nøjagtighed 1) Fremskridtspartiets fungerende leder, Kim Behnke, kræver nu en skriftlig aftale for at støtte en kommende VK-regering - flygtninge og indvandrere skal sættes ned i bistandshjælp, bosnierne skal sendes hjem, børnehaver og hjemmehjælp skal privatiseres, og bruttoskatten skal lægges om. Derudover skal selskabsskatten sænkes til 20-25 pct. (Det Fri Aktuelt side 4) </p>
<p> 2) De konservative er ved at lægge sidste hånd på deres velfærdsudspil, som blandt andet indeholder en skattereform. Men mange detaljer er endnu ikke på plads, og det skyldes til dels, at flere medlemmer af den konservative folketingsgruppe mener, at udspillet er blevet for ambitiøst. De konservative vil sænke skatten fra 50 pct. til omkring 40 i løbet af 10 år, og det mener flere ikke kan lade sig gøre. &quot;Der skal ikke gives skattelettelser, før der er råd til det,&quot; lyder det fra en af de bekymrede. (Berlingske Tidende side 7) </p>
<p> 3) De to regeringspartier har hidtil været uenige om, hvordan den verserende Grundlovssag skal gribes an. Men statsminister Poul Nyrup Rasmussen har nu for første gang erkendt, at det vil være en fordel at vente med en EU-folkeafstemning til efter sagens afslutning. Det Radikale Venstre har allerede på sit landsmøde besluttet, at der ikke må holdes folkeafstemning før en afgørelse i sagen. Statsministeren er i øjeblikket under anklage i sagen for at have brudt Grundloven, da regeringen underskrev Maastricht-traktaten. (Berlingske Tidende side 4) </p>
<p> 4) Danske regeringer skal ikke stå skoleret over for Højesteret og forsvare afgivelse af suverænitet til EU. Regeringen skal stå skoleret over for folket, siger Folketingets formand, Erling Olsen. Han forudser derfor en masse sager, hvis jurister får lov til at præcisere paragraf 20 i Grundloven, der handler om suverænitet. Erling Olsen tror i øvrigt ikke på, at regeringen taber den nuværende sag ved Højesteret. (Information side 1 og 4) </p>
<p> 5) Statsrevisorerne har påtalt flere statsforvaltningers administration af egne boliger. Forvaltningerne kører i stort omfang administrationen af egne boliger efter tilfældigheder og traditioner, og ikke efter de gældende regler. Det koster staten hundredevis af mio. kr. i tabt lejeindtægt, konstaterer Rigsrevisionen i en ny rapport. Staten tabte alene i 1996 1,4 mia. kr. i lejeindtægt, fordi administrationen fejlagtigt havde henholdt sig til gamle regler om, at huslejen højest må stige med 20 procent årligt, siger Rigsrevisionen. (Politiken side 5, Berlingske Tidende side 4) </p>
<p> 6) Danmark ser ud til at få opfyldt de fleste af sine ønsker med hensyn til miljø og beskæftigelse, tyder det på efter et møde mellem EUs udenrigsministre i Luxembourg i går. Hollandske kilder oplyser, at man er i fuld gang med at formulere en traktattekst, der kan give Danmark særstilling, skriver Politiken. Berlingske Tidende skriver til gengæld i dag, at statsministeren må indstille sig på en hård kamp, hvis han skal have alle sine ønsker om miljø og beskæftigelse opfyldt. (Politiken side 10, Berlingske Tidende side 8) </p>
<p> (Presserunden er udarbejdet af Finansinformation). </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-06-04"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-06-04"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-06-04"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-06-04"></editdetail></code></codes>
<codes class="bip:topics:1.0">
<code code="E11">
<editdetail action="confirmed" attribution="Reuters BIP Coding Group" date="1997-06-04"></editdetail></code>
<code code="E1125">
<editdetail action="confirmed" attribution="Reuters BIP Coding Group" date="1997-06-04"></editdetail></code>
<code code="ECAT">
<editdetail action="confirmed" attribution="Reuters BIP Coding Group" date="1997-06-04"></editdetail></code>
<code code="EEC">
<editdetail action="confirmed" attribution="Reuters BIP Coding Group" date="1997-06-04"></editdetail></code>
<code code="GCAT">
<editdetail action="confirmed" attribution="Reuters BIP Coding Group" date="1997-06-04"></editdetail></code>
<code code="GPOL">
<editdetail action="confirmed" attribution="Reuters BIP Coding Group" date="1997-06-04"></editdetail></code>
<code code="OCAT">
<editdetail action="confirmed" attribution="Reuters BIP Coding Group" date="1997-06-04"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-06-04"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>