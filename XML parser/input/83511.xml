<?xml version="1.0" encoding="UTF-8"?>

<newsitem date="1997-05-09" id="root" itemid="83511" xml:lang="da">
<title></title>
<headline> Tre mobilselskaber sender klage til Jytte Hilden. </headline>
<byline></byline>
<dateline></dateline>
<text>
<p> KØBENHAVN, 9 maj (Reuter) - Svenske Telia, franske Mobilix og danske Sonofon er gået sammen om at sende en klage til forskningsminister Jytte Hilden over den tele-lovpakke, som Folketinget skal første-behandle på mandag. </p>
<p> De tre selskaber er utilfredse med, at Tele Danmark kan bestemme, hvad det skal koste for de almindelige fastnet-telefonabonnenter at ringe til en mobiltelefon. </p>
<p> I 11. time pillede regeringen en bestemmelse ud af lovpakken, som gav mobilselskaberne mulighed for selv at fastsætte den pris, fastnet-kunderne skal betale for at ringe fra deres egen telefon til en Sonfon-, Mobilix-eller Telia-mobiltelefon. </p>
<p> - En sådan prisregulering ville skabe uklarhed mht. takststrukturen for forbrugerne, hvis. f.eks. mobilselskaberne valgte forskellige priser for opkald fra Tele Danmarks fastnet til mobilselskabernes kunder, lyder en af forklaringerne på, hvorfor bestemmelsen blev pillet ud. </p>
<p> Forklaringen er trykt i bemærkningerne til et af de lovforslag, som er indeholdt i den tele-lovpakke, der bliver første-behandlet i Folketinget på mandag. </p>
<p> Men selvom forskningsministeren gør opmærksom på, at alle partierne bag lovforslaget var enige om at pille bestemmelsen ud, tager de tre mobilselskaber ikke forklaringen for gode varer. </p>
<p> - Argumentet virker ikke rimeligt, idet f.eks. Tele Danmark allerede anvender mange forskellige priser for kundernes opkald i eget net, skriver selskaberne. </p>
<p> Sonofon har tidligere overfor Reuters Finans påpeget, at politikerne fjernede en del af selskabets forretningsgrundlag, da de fjernede bestemmelsen fra den endelige lovpakke. </p>
<p> - Vores total mobility-koncept har mistet en del af sin markedskraft, efter at bestemmelsen er blevet pillet ud, siger Sonofons Corporate Relations Manager, Allan Koch, til Reuters Finans. </p>
<p> Ideen med total mobility-konceptet er, at ejeren af en mobiltelefon skal kunne bruge sin mobil-telefon som almindelige telefon til almindelig takst, når han er hjemme, og som mobiltelefon, når han er udenfor sit hjem, forklarer Allan Koch. </p>
<p> Han betegner den fremlagte lovpakke som &quot;dybt urimelig&quot;. </p>
<p> - Fjernelsen af bestemmelsen vil give Tele Danmark en monopollignende stilling til at fastsætte priser for opkald fra Tele Danmarks kunder til andre operatører. Herved forsinkes indførelse af fri konkurrence, skriver de tre selskaber i deres klage til Jytte Hilden. </p>
<p> Sonofon gør desuden opmærksom på, at Tele Danmark har interesse i at sætte priserne så højt som muligt for at forhindre, at danskerne skifter deres almindelige telefon ud med en mobiltelefon. </p>
<p> Forskningsministeren afviser klagen fra de tre selskaber. </p>
<p> - Jeg tror ikke, det vil spænde ret meget ben for de nye mobilselskaber, at bestemmelsen er pillet ud, sagde hun onsdag til Reuters Finans. </p>
<p> Af bemærkningerne til lovforslaget fremgår det, at politikerne er opmærksommme på, at Tele Danmark kan misbruge sin mulighed for at sætte priserne uden at tage hensyn til mobilselskaberne. Sker det, vil Konkurrencerådet gribe ind, hedder det i bemærkningerne til lovforslaget. </p>
<p> - Telestyrelsen skal nøje følge udviklingen i de priser, Tele Danmark fastsætter for opkald til andre mobilselskabers abonnenter. Hvis Telestyrelsen vurdererer, at der er tale om misbrug af dominerende stilling, skal styrelsen gøre Konkurrencerådet opmærksom på det med henblik på eventuelt at gribe ind, hedder det. </p>
<p> Den bestemmelse mener Sonofon ikke er tilstrækkelig. </p>
<p> - Vi vil have et system med to priser, én når mobilabonnenten er hjemme, og én når han er ude. Desuden vil vi have mulighed for at regulere priserne så tit vi vil. Det kan vi ikke sålænge, det er Tele Danmark, der bestemmer prisen, uanset om Telestyrelsen overvåger Tele Danmarks priser, siger Allan Koch. </p>
<p> De tre mobilselskaber har ingen idé om, hvornår de får svar på deres klage. </p>
<p> Telelovpakken ventes vedtaget i Folketinget inden sommerferien. </p>
<p> - Morten Bonde Pedersen (+45) 33 96 96 51. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-05-09"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-05-09"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-05-09"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-05-09"></editdetail></code></codes>
<codes class="bip:topics:1.0">
<code code="DSNT">
<editdetail action="confirmed" attribution="Reuters BIP Coding Group" date="1997-05-09"></editdetail></code>
<code code="TELDAN">
<editdetail action="confirmed" attribution="Reuters BIP Coding Group" date="1997-05-09"></editdetail></code>
<code code="TELEVK">
<editdetail action="confirmed" attribution="Reuters BIP Coding Group" date="1997-05-09"></editdetail></code>
<code code="I7902">
<editdetail action="confirmed" attribution="Reuters BIP Coding Group" date="1997-05-09"></editdetail></code>
<code code="C13">
<editdetail action="confirmed" attribution="Reuters BIP Coding Group" date="1997-05-09"></editdetail></code>
<code code="C34">
<editdetail action="confirmed" attribution="Reuters BIP Coding Group" date="1997-05-09"></editdetail></code>
<code code="CCAT">
<editdetail action="confirmed" attribution="Reuters BIP Coding Group" date="1997-05-09"></editdetail></code>
<code code="GCAT">
<editdetail action="confirmed" attribution="Reuters BIP Coding Group" date="1997-05-09"></editdetail></code>
<code code="GPOL">
<editdetail action="confirmed" attribution="Reuters BIP Coding Group" date="1997-05-09"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-05-09"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>