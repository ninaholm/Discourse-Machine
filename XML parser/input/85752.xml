<?xml version="1.0" encoding="UTF-8"?>

<newsitem date="1997-07-15" id="root" itemid="85752" xml:lang="da">
<title></title>
<headline> Økonomer venter større udtrækninger til oktober. </headline>
<byline></byline>
<dateline></dateline>
<text>
<p> KØBENHAVN, 15 juli (Reuter) - De ekstraordinære udtrækninger i realkreditobligationer vil ved næste termin beløbe sig til ca. 35-40 mia. kr. Sådan lyder meldingen tirsdag fra Unibank Markets og Codan Bank. Dermed vil der være tale om en stigning i forhold til juli-terminen, hvor de ekstraordinære udtrækninger tegnede sig for ca. 27 mia. kr. </p>
<p> Unibank forventer, at de ekstraordinære udtrækninger vil løbe op i ca. 40 mia. kr., blandt andet som følge af store udtrækninger i højtforrentede realkreditobligationer. </p>
<p> - Bag de 40 mia. kr. ligger en forventning om ret store udtrækninger i 7 pct. 2019 på grund af såkaldt arbitragekonvertering. Derudover venter vi store udtrækninger i 9 og 10 pct. obligationer, især i 9 pct. 2026, siger chefanalytiker i Unibank Markets, Kenneth Steengaard til Reuters Finans. </p>
<p> Arbitragekonvertering opstår ved, at obligationen bliver udstedt til en kurs, der ligger over 100, for derefter hurtigt at blive konverteret til pari. Dermed giver den udsteder en hurtig gevinst, en såkaldt &quot;free lunch&quot;. Modparten betragter, på trods af den på papiret lange løbetid, obligationen mere som et pengemarkedspapir end som et egentligt realkreditpapir, netop som følge af den høje konverteringsrisiko. </p>
<p> Hos Codan Bank forventer obligationsstrateg, Kai Lindberg, ekstraordinære udtrækninger ved oktober-terminen på ca. 35 mia. kr. </p>
<p> - 9 pct. obligationerne vil blive voldsomt ramt, men også 8 pct. obligationer og formodentlig 7 pct. 2019 vil blive ramt, siger Kai Lindberg. </p>
<p> Han regner med, at den totale likviditetsvirkning fra både afdrag, renter og ekstraordinære udtrækninger i markedet vil blive på nogenlunde samme niveau som ved juli-terminen, hvor markedet i alt blev tilført ca. 50 mia. kr. </p>
<p> Det skyldes ifølge Kai Lindberg, at der i juli var store ordinære afdrag på indeksobligationer, der har termin to gange om året, hhv. sommer og vinter. </p>
<p> Derimod tror Kai Lindberg, at noget af likviditetseffekten ved oktober-terminen kan blive opvejet af et ekstra højt udbud af realkreditobligationer i den kommende tid, som vil være forårsaget af frygten for et politisk indgreb overfor de maksimale lånegrænser. </p>
<p> - Man kan godt frygte lidt, at der vil komme et ekstra udbud af obligationer, hvis der for alvor kommer tegn på, at Folketinget vil sænke lånegrænserne, siger Kai Lindberg. </p>
<p> Senest har både Centrum-Demokraterne og Det radikale Venstre stillet sig positive for at sænke belåningsprocenten på fast ejendom fra de nuværende 80 pct., hvis der bliver behov for det. </p>
<p> Men det tvivler Nykredits koncernchef, Mogens Munk Rasmussen, på. Specielt i lyset af, at økonomiminister Marianne Jelved i sin tale ved Realkreditrådets årsmøde i april fastslog, at realkreditloven ikke vil blive brugt i konjunkturpolitisk øjemed. </p>
<p> Den 31. juli er sidste frist for opsigelse af stort set alle realkreditobligationer til oktober-terminen. </p>
<p> - Eva Elgaard Pedersen (+45) 33 96 96 57. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-07-15"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-07-15"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-07-15"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-07-15"></editdetail></code></codes>
<codes class="bip:topics:1.0">
<code code="M12">
<editdetail action="confirmed" attribution="Reuters BIP Coding Group" date="1997-07-15"></editdetail></code>
<code code="M13">
<editdetail action="confirmed" attribution="Reuters BIP Coding Group" date="1997-07-15"></editdetail></code>
<code code="M131">
<editdetail action="confirmed" attribution="Reuters BIP Coding Group" date="1997-07-15"></editdetail></code>
<code code="MCAT">
<editdetail action="confirmed" attribution="Reuters BIP Coding Group" date="1997-07-15"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-07-15"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>