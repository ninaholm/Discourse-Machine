<?xml version="1.0" encoding="UTF-8"?>

<newsitem date="1997-08-11" id="root" itemid="86470" xml:lang="da">
<title></title>
<headline> Krig om mobiltelefoni-kunder før jul - analytikere. </headline>
<byline></byline>
<dateline></dateline>
<text>
<p> KØBENHAVN, 11 august (Reuter) - Telefonselskaberne går en varm tid i møde. Teleanalytikere venter, at der kommer en priskrig på mobiltelefoner op til julesalget. Til den tid er de to nye store telefonselskaber på markedet og kan konkurrere med Tele Danmark og GN Store Nords Sonofon på det nye DCS 1800 system. Sonofon og Tele Danmark oplyser begge, at de er klar til en priskrig. </p>
<p> - Jeg tror, at Mobilix vil gå hårdt i markedet med en julekampagne, og så vil de holde på kunderne med pakketilbud, siger en analytiker, der ønsker at være anonym, til Reuters Finans. </p>
<p> De to store nye, som fra slutningen af året også kan tilbyde forbrugerne abonnementer på det nye DCS 1800 mobilsystem, er det France Telecom ejede Mobilix og det svenske Telia. </p>
<p> DCS 1800 systemet fungerer på en højere frekvens end de nuværende GSM 900, og vil være med til at udvide kapaciteten og kvaliteten på mobiltelefoni kraftigt. Problemet for forbrugerne er, at de skal have en ny mobiltelefon for at kunne benytte det. </p>
<p> Derfor bliver der kamp om kunderne, og analytikerne vurderer, at det formentlig bliver i stil tidligere julekampagner, hvor telefonerne næsten blev foræret væk. </p>
<p> - Selskaberne går ikke en sjov tid i møde. Det kommer til at handle om at finde ud af, hvad de andre vil gøre og være billigere. Jeg tror de overvejer, om de skal tilbyde en lavere minutpris eller sige skift til os og få telefonen, siger en anden analytiker. </p>
<p> Tanken om, at næsten forære telefoner væk for at snuppe kunder, mener en tredje analytiker også er plausibel. </p>
<p> - De gode kunder på markedet er kapret. Derfor er man nødt til at dumpe kunderne over til sit selskab. Det kan man kun ved at give telefonerne væk og samtidig tilbyde gode priser, men det virker også som om, at selskaberne er indstillede på, at de skal gå til den. Man kan formentlig kun få kunder væk fra konkurrenten ved at forære dem telefoner, siger analytikeren. </p>
<p> Indtil videre er det kun Mobilix, der har meldt ud, at de overvejer at skaffe sig kunder ved at sælge mobiltelefoner til en krone stykket. </p>
<p> Den første analytiker vurderer, at Mobilix med mastodonten France Telecom i ryggen simpelthen vil bruge Danmark som testområde, fordi det er et lille marked. </p>
<p> De andre tre selskaber vil helst undgå priskrigen, for det kommer til at koste mellem 1500 og 2000 kr. per telefon, de giver forbrugerne til en kr. </p>
<p> - Kommer en-krones priskrigen, må de eksisterende matche det. Siger bare 450.000 af Tele Danmarks kunder, at de vil have en ny telefon for ikke at skifte telefonselskab, så bliver det dyrt. Oven i det skal det være til en lavere minutpris, siger en af analytikerne. </p>
<p> Skal 450.000 kunder hver have en telefon til en krone, som Tele Danmark har betalt 1500 kr. for, vil det koste selskabet ca. 675 mio. kr. at holde på kunderne. </p>
<p> I første halvdel af 1996 brugte Tele Danmark op mod en halv mia. kr. på priskrige med Sonofon. </p>
<p> Tele Danmark har i dag samlet ca. 805.000 mobilkunder og Sonofon ca. 510.000 mobilkunder. </p>
<p> En af analytikerne vurderer i samme vending, at emissionen i GN Store Nord i efteråret, der skal tilføre Sonofon op mod en halv mia. kr., kan blive spist op af en priskrig. </p>
<p> Men Tele Danmark og Sonofon lader sig tilsyneladende ikke skræmme. </p>
<p> - Vi vil meget gerne undgå en-kroners krigen. Man kan ikke både konkurrere på en-krones telefoner og på minutpris, men kommer krigen, så svarer vi på den, så vi både kan beholde kunder og få nye abonnenter, siger informationschef John Jørgensen fra Tele Danmark til Reuters Finans. </p>
<p> Sonofon satser på at være konkurrencedygtige, men vil ikke uden videre kopiere de andre selskabers kampagner, hedder det. </p>
<p> - Carl Johan Corneliussen (+45) 33 96 96 58. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-08-11"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-08-11"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-08-11"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-08-11"></editdetail></code></codes>
<codes class="bip:topics:1.0">
<code code="DGT">
<editdetail action="confirmed" attribution="Reuters BIP Coding Group" date="1997-08-11"></editdetail></code>
<code code="DSNT">
<editdetail action="confirmed" attribution="Reuters BIP Coding Group" date="1997-08-11"></editdetail></code>
<code code="TELDAN">
<editdetail action="confirmed" attribution="Reuters BIP Coding Group" date="1997-08-11"></editdetail></code>
<code code="I7902">
<editdetail action="confirmed" attribution="Reuters BIP Coding Group" date="1997-08-11"></editdetail></code>
<code code="C31">
<editdetail action="confirmed" attribution="Reuters BIP Coding Group" date="1997-08-11"></editdetail></code>
<code code="CCAT">
<editdetail action="confirmed" attribution="Reuters BIP Coding Group" date="1997-08-11"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-08-11"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>