<?xml version="1.0" encoding="UTF-8"?>

<newsitem date="1997-05-07" id="root" itemid="83455" xml:lang="da">
<title></title>
<headline> Presserunde - Finans/Økonomi onsdag 7 maj. </headline>
<byline></byline>
<dateline></dateline>
<text>
<p> Reuters står ikke inde for avisartiklernes nøjagtighed 1) Det kan ikke lade sig gøre at &quot;hamstre&quot; biler i forbindelse med regeringens nye grønne forlig. Afgifterne trådte i kraft i nattens mørke - mandag var sidste frist for at købe bil uden afgift. Hvis man har skrevet under senest mandag, får man bilen til &quot;gammel&quot; pris. Dog skal man være varsom: Biler med fire airbags skal leveres inden udgangen af september for at nå under de gamle priser. (Berlingske Tidende side 7) </p>
<p> 2) Regeringen har endnu ikke fundet ud af, hvordan billetpriserne i bus og tog skal sænkes med de lovede 10 procent. Regeringen har afsat 380 mio. kr. til formålet, og det træder sandsynligvis i kraft med vinterkøreplanen den 28. september. Statsministeren siger, at &quot;det er en problemstilling, som trafikministeren allerede i dag har taget fat på&quot;. (Berlingske Tidende side 7) </p>
<p> 3) I den økonomiske samarbejdsorganisation, OECD, vurderes sammenkoblingen mellem et højt privatforbrug og et svingende boligmarked at være et større problem end forbruget i sig selv. Derfor er der et betydeligt behov for at stabilisere prisudviklingen på boligmarkedet, siger økonom Jens Høj fra OECD. (Børsen side 12) </p>
<p> 4) Regeringens nye forlig med venstrefløjen vil koste 3.000 arbejdspladser. Det vurderer Dansk Handel &amp; Service. Organisationen frygter samtidig, at det i fremtiden vil hæmme privatforbruget, og at pakken forværrer strukturproblemerne i dansk økonomi, hvor det offentlige forbrug og skattetrykket sættes i vejret. (Børsen side 12 og 13) </p>
<p> 5) Der er behov for en gradvis mangedobling af antallet af job for mennesker med en nedsat arbejdsevne. Derfor fremlægger regeringen nu en plan, der skal skaffe 30-40.000 nye fleksjob - tidligere skånejob - frem til år 2005. Forslaget skal ses i lyset af, at der i dag er 275.000 på førtidspension, hvilket er 50.000 flere end i 1984. (Erhvervs-Bladet side 2, Berlingske Erhverv side 1 og 2) </p>
<p> 6) Som faglig organisation har Ingeniørforbundet ingen interesse i, at konkurrencen på tele-markedet får medlemmernes lønninger til at eksplodere, siger Endre Szöcs, der er forhandlingschef i Ingeniørforbundet. Forbundet frygter således, at hvis lønningerne ryger i vejret, så vil medlemmerne blive pålagt konkurrenceklausuler, der hæmmer dynamikken. (Erhvervs-Bladet side 4) </p>
<p> 7) Teleliberaliseringen kan gøre den danske elektronikindustri til Danmarks vigtigste industri. Branchens nyeste konjunkturbarometer viser således, at omsætningen i år bliver på mindst 30 mia. kr., hvoraf 90 pct. eksporteres, og danske virksomheder erobrer markedsandele fra især tyske og svenske underleverandører. Direktør Christian Buhl fra Elektronikindustrien siger, at en vigtig del af forklaringen er teleliberaliseringen. (Børsen side 1 og 4) </p>
<p> 8) Bilsalget vil falde med 20.000 enheder til 120.000 enheder. Det er det bud, De Danske Bilimportører har på resultatet af de nye bilafgifter. &quot;Det vil koste staten op mod to mia. kr. i mistet provenu,&quot; siger direktør Bent Mikkelsen fra De Danske Bilimportører. (Erhvervs-Bladet side 9) </p>
<p> (Presserunden er udarbejdet af Finansinformation). </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-05-07"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-05-07"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-05-07"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-05-07"></editdetail></code></codes>
<codes class="bip:topics:1.0">
<code code="I3302">
<editdetail action="confirmed" attribution="Reuters BIP Coding Group" date="1997-05-07"></editdetail></code>
<code code="I346">
<editdetail action="confirmed" attribution="Reuters BIP Coding Group" date="1997-05-07"></editdetail></code>
<code code="I351">
<editdetail action="confirmed" attribution="Reuters BIP Coding Group" date="1997-05-07"></editdetail></code>
<code code="I35101">
<editdetail action="confirmed" attribution="Reuters BIP Coding Group" date="1997-05-07"></editdetail></code>
<code code="I7902">
<editdetail action="confirmed" attribution="Reuters BIP Coding Group" date="1997-05-07"></editdetail></code>
<code code="IAUT">
<editdetail action="confirmed" attribution="Reuters BIP Coding Group" date="1997-05-07"></editdetail></code>
<code code="ICNP">
<editdetail action="confirmed" attribution="Reuters BIP Coding Group" date="1997-05-07"></editdetail></code>
<code code="E11">
<editdetail action="confirmed" attribution="Reuters BIP Coding Group" date="1997-05-07"></editdetail></code>
<code code="E1125">
<editdetail action="confirmed" attribution="Reuters BIP Coding Group" date="1997-05-07"></editdetail></code>
<code code="ECAT">
<editdetail action="confirmed" attribution="Reuters BIP Coding Group" date="1997-05-07"></editdetail></code>
<code code="GCAT">
<editdetail action="confirmed" attribution="Reuters BIP Coding Group" date="1997-05-07"></editdetail></code>
<code code="GPOL">
<editdetail action="confirmed" attribution="Reuters BIP Coding Group" date="1997-05-07"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-05-07"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>