<?xml version="1.0" encoding="UTF-8"?>

<newsitem date="1997-07-17" id="root" itemid="85826" xml:lang="da">
<title></title>
<headline> Hjemlig flytrafik toppet på kort sigt - Kbh Luft. </headline>
<byline></byline>
<dateline></dateline>
<text>
<p> KØBENHAVN, 17 juli (Reuter) - Den indenlandske flytrafik har toppet på kort sigt, vurderer Københavns Lufthavnes adm. direktør, Niels Boserup. </p>
<p> De seneste års stigende antal frekvenser mellem de større lufthavne har givet indenrigstrafikken et uset løft. Men Storebæltsforbindelsen og nye afgifter gør fremgangen uholdbar, og det ses allerede i lufthavnens trafiktal for første halvår og specielt for juni. </p>
<p> - Passagerafgiften fra årsskiftet vil få en negativ effekt, og vi forventer et nyt ryk i nedadgående retning, når bilforbindelse over Storebælt åbner til næste sommer, siger Niels Boserup. </p>
<p> Den 1. juni begyndte DSB&apos;s toge med at køre via den faste forbindelse over og under Storebælt, og det har sat sine spor i junis trafiktal for Danmarks største lufthavn. Antallet af inderigspassagerer faldt i juni med 5,6 pct. i forhold til samme måned sidste år. For de første seks måneder er faldet på 0,4 pct. </p>
<p> Udviklingen er ventet af Københavns Lufthavne, der kan glæde sig over fortsat stor vækst i udlandstrafikken, der for de første halvår har givet en årsstigning på 6,2 pct. til 8,2 mio. passagerer. </p>
<p> - Trafikken i første halvår har udviklet sig tilfredsstillende, og væksten er en anelse bedre end budgetteret. Det er den internationale trafik, der trækker, men det ligger inden for den prognosemæssige usikkerhed, anfører Niels Boserup. </p>
<p> For vinterhalvåret har flyselskaberne, der benytter Københavns Lufthavn søgt om fire pct. flere lande-og starttilladelser end i samme periode sidste år. Det ligger helt i forlængelse af lufthavnens trafikprognose, siger Niels Boserup. </p>
<p> Men han ser en trendvending i, at flyene igen begynder at blive større. </p>
<p> - I de senere år er antallet af operationer steget mere end antallet af passagerer, men det vender nu. Der er kommet mere sædekapacitet, og det vil sige, at passagertrafikken nok skal stige mere end operationerne. Der er sat en masse fly ind, nu skal de fyldes op, siger Niels Boserup. </p>
<p> Ved årsskiftet bliver alle indenrigspassagerer pålagt den samme afgift som udenrigspassagerer, svarende til 75 kr. </p>
<p> - Søren Linding Jakobsen (+45) 33 96 96 53. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-07-17"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-07-17"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-07-17"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-07-17"></editdetail></code></codes>
<codes class="bip:topics:1.0">
<code code="I75">
<editdetail action="confirmed" attribution="Reuters BIP Coding Group" date="1997-07-17"></editdetail></code>
<code code="C31">
<editdetail action="confirmed" attribution="Reuters BIP Coding Group" date="1997-07-17"></editdetail></code>
<code code="CCAT">
<editdetail action="confirmed" attribution="Reuters BIP Coding Group" date="1997-07-17"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-07-17"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>