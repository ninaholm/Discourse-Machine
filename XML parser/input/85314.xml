<?xml version="1.0" encoding="UTF-8"?>

<newsitem date="1997-07-01" id="root" itemid="85314" xml:lang="da">
<title></title>
<headline> SF-fmd tæt på at anbefale nej til traktat - kilde. </headline>
<byline></byline>
<dateline></dateline>
<text>
<p> KØBENHAVN, 1 juli (Reuter) - SF&apos;s formand Holger K. Nielsen er ifølge en central kilde i partiet tæt på at anbefale et nej til EU-traktaten. Han vil på et pressemøde tirsdag kl. 15 fremsætte sine udtalelser. </p>
<p> - Holger er bange for at splitte SF&apos;s vælgere med katastrofale følger for partiet, hvis han anbefaler et ja. Vore vælgere er i 25 år blevet forvænt med, at alt med EU er dårligt, og de vil derfor opfatte en SF-anbefaling af et ja som forræderi. Det er nærmest sådan, at formanden opfatter situationen, siger kilden til Reuters Finans. </p>
<p> Det er denne historiske ballast, som nu er blevet SF&apos;s store problem. Det kan også blive regeringens, hvis SF&apos;s diskussioner påvirker Socialdemokratiets vælgere i samme retning. </p>
<p> Ifølge kilden er bølgerne internt gået højt siden afslutningen af EU-mødet i Amsterdam, hvor regeringscheferne indgik forlig om den nye EU-traktat. </p>
<p> Der var lagt op til, at SF&apos;s ledelse først skulle melde klart ud i løbet af august som oplæg til det ekstraordinære SF-landsmøde 6.-7. september. Men en række ledende SF&apos;eres anbefaling af nærmest et ja her i juni har bragt Holger K. Nielsen i en penibel situation, og formanden føler derfor, at han allerede nu må melde mere klart ud om sin holdning. </p>
<p> - Holger holder kortene tæt ind til kroppen, men ud fra vore interne diskussioner går vi ud fra, at han i dag enten vil komme med meget stærke forbehold til Amsterdam-traktaten, eller anbefaler et nej, siger kilden. </p>
<p> Hvis SF-formanden anbefaler et nej, ventes det, at såvel forretningsudvalg som hovedbestyelse på deres møder i midten af august vil følge ham, og at landsmødet til september også gør det. </p>
<p> Omvendt tør Holger K. Nielsen ikke imødese den situation, hvor hele SF&apos;s ledelse anbefaler et ja, hvorefter landsmødet beslutter sig for et nej. </p>
<p> - Så vil Holger have mistet meget af sin autoritet, og det kan betyde formandsskifte, vurderede kilden. </p>
<p> - Erik Matzen (+45) 33 96 96 51. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-07-01"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-07-01"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-07-01"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-07-01"></editdetail></code></codes>
<codes class="bip:topics:1.0">
<code code="EEC">
<editdetail action="confirmed" attribution="Reuters BIP Coding Group" date="1997-07-01"></editdetail></code>
<code code="GCAT">
<editdetail action="confirmed" attribution="Reuters BIP Coding Group" date="1997-07-01"></editdetail></code>
<code code="GPOL">
<editdetail action="confirmed" attribution="Reuters BIP Coding Group" date="1997-07-01"></editdetail></code>
<code code="OCAT">
<editdetail action="confirmed" attribution="Reuters BIP Coding Group" date="1997-07-01"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-07-01"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>