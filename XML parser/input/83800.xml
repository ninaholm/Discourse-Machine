<?xml version="1.0" encoding="UTF-8"?>

<newsitem date="1997-05-16" id="root" itemid="83800" xml:lang="da">
<title></title>
<headline> Sydbank anbefaler køb af 2-5 årige obligationer. </headline>
<byline></byline>
<dateline></dateline>
<text>
<p> KØBENHAVN, 16 maj (Reuter) - Sydbank anbefaler før-skat investorer med en investeringshorisont på tre måneder at købe statsobligationer med en løbetid på mellem to og fem år. Endvidere anfaler banken køb af 9 pct. realkredit med udløb i år 2010. Det fremgår af Fondsudsigten, dateret den 14 maj. </p>
<p> Specifikt foreslår Sydbank køb af varierende mængde i statsobligationerne 6 pct. 1999, 8 pct. 2001, 9 pct. 1998 og 9 pct. 2000. Tilføjes realkreditpapiret 9 pct. NYK 2020 vil investoren kunne opnå en effektiv rente på 5,85 pct. på en portefølje med en varighed på 2,25 år. </p>
<p> Bankens privatbeskattede investorer med en horisont på 12 måneder anbefales at købe 4 pct. obligationer med udløb i hhv. 2000, 2001 og 2002. Endvidere foreslår Sydbank køb af 6 pct. St.l 1999 og 7 pct. realkredit 2006. En sammensætning af disse obligationer vil kunne give en effektiv rente efter skat på 50 pct. på 2,56 pct. og en varighed på tre år. </p>
<p> - Sydbank forventer stigende renter i de kommende 12 måneder, hvorfor Sydbanks anbefalede porteføljer er sammensat således, at kurstabsrisikoen begrænses mest muligt, samtidig med at et så stort løbende afkast som muligt opnås, skriver Sydbank. </p>
<p> Begge porteføljer indeholder konverteringstruede realkreditobligationer og dermed risiko for overraskende høje udtrækninger. </p>
<p> - Denne risiko kan mindskes ved at sprede investeringen i papirer fra flere foreninger, hedder det i Fondsudsigten. </p>
<p> Sydbank har i maj-nummeret af Fondsudsigten nedsat sine forventninger til tre-måneders renten på seks og 12 måneders sigt med 20 bp til hhv. 3,75 pct. og 4,00 pct. </p>
<p> - Baggrunden for nedsættelsen af disse renteestimater er den særdeles stabile udvikling i DEM/DKK-kursen, samt at inflationen herhjemme i år ventes at blive på 2,3 pct., hvilket er lavere end Sydbanks oprindelige estimat på 2,5 pct., skriver Sydbank. </p>
<p> Den 10-årige obligationsrente - målt på 8 pct. 2006 - ventes på seks og 12 måneders sigt at stige med mere end et halvt pct.point til syv pct. Fredag formiddag handles 8 pct. 2006 med en effektiv rente på ca. 6,25 pct., mens tre-måneders renten sættes lige i underkanten af 3,60 pct. </p>
<p> - Eva Elgaard Pedersen (+45) 33 96 96 57. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-05-16"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-05-16"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-05-16"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-05-16"></editdetail></code></codes>
<codes class="bip:topics:1.0">
<code code="M12">
<editdetail action="confirmed" attribution="Reuters BIP Coding Group" date="1997-05-16"></editdetail></code>
<code code="MCAT">
<editdetail action="confirmed" attribution="Reuters BIP Coding Group" date="1997-05-16"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-05-16"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>