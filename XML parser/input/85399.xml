<?xml version="1.0" encoding="UTF-8"?>

<newsitem date="1997-07-03" id="root" itemid="85399" xml:lang="da">
<title></title>
<headline> Ritt Bjerregaard fejlfortolkes om EU - Ole Stavad. </headline>
<byline></byline>
<dateline></dateline>
<text>
<p> KØBENHAVN, 3 juli (Reuter) - Socialdemokratiets næstformand, Ole Stavad, mener, at EU-kommisser Ritt Bjerregaards udtalelser om en eventuel genforhandling af den nye EU-traktat er blevet fejlfortolket. </p>
<p> - Sådan som jeg hører Ritt, siger hun, at de 14 andre EU-lande igen vil være hjælpsomme over for Danmark, hvis befolkningen skulle forkaste den nye EU-traktat ved folkeafstemningen. Det tror jeg, at hun har ret i, siger Ole Stavad til Reuters Finans. </p>
<p> Men Ole Stavad har til gengæld det problem, siger han, at han ikke ved, på hvilken måde man skulle være i stand til at forbedre traktaten. </p>
<p> - Jeg synes, at de personer, som agiterer for et nej ved folkeafstemningen, skulle forklare os andre, hvor man kan forbedre forhandlingsresultatet fra Amsterdam. Det tror jeg nemlig ikke er muligt. Sagen er selvfølgelig en anden, hvis man bare er imod EU, og derfor stemmer nej uanset hvad, siger Ole Stavad. </p>
<p> Han tager SF-formanden Holger K. Nielsens udtalelser som det bedste bevis på, at statsminister Poul Nyrup Rasmussen har fået det bedst tænkelige resultat med hjem fra Amsterdam. </p>
<p> - Holger giver jo den stærkeste dokumentation for dette, når han om miljøgarantien må henvise til Schlüter-regeringens løfter fra 1986 for at tale om tilbageskridt. Han erkender derimod, at den nye miljøgaranti fra Amsterdam er bedre end den fra Maastricht og Edinburgh. </p>
<p> Ole Stavad er ikke i tvivl om, at de andre EU-lande igen vil gøre alt for at hjælpe Danmark, hvis danskerne gentager deres nej fra 1992. </p>
<p> - De andre er ikke ligeglade med Danmark, men de vil tilspørge os, hvori ændringerne skulle bestå. I 1992 var situationen forholdsvis veldefineret, men det vil den ikke være i 1998, for skulle man nu gøre miljøgarantien ringere, så den svarer til Maastricht-traktaten. Eller tage forbeholdene ud af traktaten, spørger Socialdemokratiets næstformand. </p>
<p> - Erik Matzen (+45) 33 96 96 51. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-07-03"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-07-03"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-07-03"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-07-03"></editdetail></code></codes>
<codes class="bip:topics:1.0">
<code code="EEC">
<editdetail action="confirmed" attribution="Reuters BIP Coding Group" date="1997-07-03"></editdetail></code>
<code code="GCAT">
<editdetail action="confirmed" attribution="Reuters BIP Coding Group" date="1997-07-03"></editdetail></code>
<code code="GPOL">
<editdetail action="confirmed" attribution="Reuters BIP Coding Group" date="1997-07-03"></editdetail></code>
<code code="OCAT">
<editdetail action="confirmed" attribution="Reuters BIP Coding Group" date="1997-07-03"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-07-03"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>