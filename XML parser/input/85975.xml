<?xml version="1.0" encoding="UTF-8"?>

<newsitem date="1997-07-23" id="root" itemid="85975" xml:lang="da">
<title></title>
<headline> Cheminovas nye insektmiddel sælges som planlagt. </headline>
<byline></byline>
<dateline></dateline>
<text>
<p> KØBENHAVN, 23 juli (Reuter) - Produktionen og salget af kemi-koncernen Cheminova Agros store satsning, insektbekæmpelsesmidlet chlorpyrifos, forløber som planlagt. Produktet, der skal sikre Cheminova en tre-cifret millionomsætning, har været i handlen siden nytår og er allerede nu registreret i adskillige lande, oplyser adm. direktør Bjørn Albinus. </p>
<p> - Vi har produceret chlorpyrifos i over et halvt år. Det går som planlagt, og vi begyndte at sælge det fra januar i år. I øjeblikket dumper der registreringer ind hver uge. Vi sælger allerede i flere lande i Europa og i USA, siger Bjørn Albinus til Reuters Finans onsdag. </p>
<p> Chlorpyrifos er verdens største insektbekæmpelsesmiddel. Det tilhører gruppen af organofosfater og blev udviklet af den amerikanske virksomhed, DowElanco, i første halvdel af 1960&apos;erne. Cheminova vurderer, at markedet fortsat er voksende. </p>
<p> Chlorpyrifos bruges i landbruget til bladsprøjtning af afgrøder som hvede, ligesom det bruges til skadedyrsbekæmpelse uden for landbruget. Som det gælder for et af Cheminovas andre insektbekæmpelsesmidler, methyl parathion, har de amerikanske miljømyndigheder også haft problemer med privates brug af chlorpyrifos. Det blev derfor i juni i år besluttet at stille skrappere krav til mærkningen af produktet. </p>
<p> Cheminova venter i løbet af 1997 at introducere chlorpyrifos i ca. 30 lande. Den danske kemikoncern satser på at blive den næststørste producent af midlet, der har fået produktnavnene Cyren og Nyfos. Den største producent er fortsat DowElanco. Derudover produceres chlorpyrifos blandt andet af indiske Gharda Chemicals. </p>
<p> Cheminova afsatte tilbage i 1994 155 mio. kr. til udviklingen af produktionen af chlorpyrifos. </p>
<p> Cheminova Agro indgår i Cheminova Holding. I 1996 havde Cheminova Agro en omsætning på 1.531 mio. kr. og et overskud før skat på 179 mio. kr. </p>
<p> Cheminova Holding, der også omfatter Skamol og Hardi International, havde i 1996 en samlet omsætning på 1.828 mio. kr. og et resultat før skat på 290 mio. kr. </p>
<p> - Stig Ørskov Pedersen (+45) 33 96 96 59. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-07-23"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-07-23"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-07-23"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-07-23"></editdetail></code></codes>
<codes class="bip:topics:1.0">
<code code="CMNOVA">
<editdetail action="confirmed" attribution="Reuters BIP Coding Group" date="1997-07-23"></editdetail></code>
<code code="I25">
<editdetail action="confirmed" attribution="Reuters BIP Coding Group" date="1997-07-23"></editdetail></code>
<code code="C21">
<editdetail action="confirmed" attribution="Reuters BIP Coding Group" date="1997-07-23"></editdetail></code>
<code code="C31">
<editdetail action="confirmed" attribution="Reuters BIP Coding Group" date="1997-07-23"></editdetail></code>
<code code="CCAT">
<editdetail action="confirmed" attribution="Reuters BIP Coding Group" date="1997-07-23"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-07-23"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>