<?xml version="1.0" encoding="UTF-8"?>

<newsitem date="1997-08-08" id="root" itemid="86398" xml:lang="da">
<title></title>
<headline> Finansråd tager Target op i nyt udvalg - Krarup. </headline>
<byline></byline>
<dateline></dateline>
<text>
<p> KØBENHAVN, 8 august (Reuter) - Finansrådet vil tage spørgsmålet om konsekvenserne for danske banker af ØMU-landenes Target-projekt op i det nye udvalg, som Økonomiministeriet er ved at sammensætte om den finansielle sektor &quot;efter år 2000&quot;. Det fortæller Finansrådets formand, Unibanks direktør Thorleif Krarup til Reuters Finans fredag. </p>
<p> - Det er helt afgørende for vores konkurrencesituation, at vi ikke udelukkes fra at kunne bruge Target-projektets forskellige faciliteter fuldt ud. Vi frygter også, at Danmark som et land, der ikke deltager i ØMU&apos;en, kan blive pålagt ekstra byrder for overhovedet at kunne operere på det kommende euro-marked inden for Target. Det sætter danske pengeinstitutter alvorligt tilbage i forhold til vores udenlandske konkurrenter, siger han. </p>
<p> Target er et system for afvikling af betalinger i euro-valutaen mellem bankerne og centralbanken. Thorleif Krarup mener, at emnet er så væsentligt, at det hører naturligt med i det udvalg, der skal diskutere den finansielle sektors fremtid. </p>
<p> - Vi vil fremhæve igen og igen, at det er helt afgørende, at der også på tværs af landegrænserne bliver ens spilleregler. Jeg fornemmer, at det er netop, hvad Økonomiministeriet vil med udvalget. </p>
<p> Kilder i den finansielle sektor har beskrevet nogle af de negative følger, der frygtes, hvis danske pengeinstitutter ikke opnår fuld ligestilling i Target-systemet. </p>
<p> Det vil ske, hvis danske pengeinstitutter ikke kan få dækket deres euro-positioner med sikkerhed i Danmarks Nationalbank efter et fastsat tidspunkt. Banker i Tyskland og Frankrig kan køre videre efter dette klokkeslet og stadig være dækket af deres centralbank. </p>
<p> Hvis der stilles krav om, at danske banker for at opnå dækning i Nationalbanken som sikkerhed skal deponere værdipapirer, ikke alene i euro, men også at de skal deponeres i et ØMU-land, kan det påføre danske banker store ekstraomkostninger. Finansrådet ønsker, at man som sikkerhed for positionerne skal kunne deponere værdipapirer i kroner, og i Danmark. </p>
<p> Kilder i finanssektoren siger til Reuters Finans, at vanskelighederne er fremkaldt af krav fra centralbankerne i Tyskland og Frankrig, ikke så meget af hensyn til Danmark, men for at tvinge Storbritannien til at deltage i ØMU&apos;ens tredje fase. </p>
<p> - Tyske og franske bankkredse er imod, at Londons finansmarked skal kunne bevare sin nuværende magtstilling, hvis Storbritannien beslutter sig for at holde sig uden for ØMU&apos;en og euro&apos;en, siger en kilde. </p>
<p> - Erik Matzen (+45) 33 96 96 51. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-08-08"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-08-08"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-08-08"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-08-08"></editdetail></code></codes>
<codes class="bip:topics:1.0">
<code code="C31">
<editdetail action="confirmed" attribution="Reuters BIP Coding Group" date="1997-08-08"></editdetail></code>
<code code="CCAT">
<editdetail action="confirmed" attribution="Reuters BIP Coding Group" date="1997-08-08"></editdetail></code>
<code code="E12">
<editdetail action="confirmed" attribution="Reuters BIP Coding Group" date="1997-08-08"></editdetail></code>
<code code="ECAT">
<editdetail action="confirmed" attribution="Reuters BIP Coding Group" date="1997-08-08"></editdetail></code>
<code code="EEC">
<editdetail action="confirmed" attribution="Reuters BIP Coding Group" date="1997-08-08"></editdetail></code>
<code code="GCAT">
<editdetail action="confirmed" attribution="Reuters BIP Coding Group" date="1997-08-08"></editdetail></code>
<code code="GPOL">
<editdetail action="confirmed" attribution="Reuters BIP Coding Group" date="1997-08-08"></editdetail></code>
<code code="OCAT">
<editdetail action="confirmed" attribution="Reuters BIP Coding Group" date="1997-08-08"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-08-08"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>