<?xml version="1.0" encoding="UTF-8"?>

<newsitem date="1997-02-17" id="root" itemid="80250" xml:lang="da">
<title></title>
<headline> Fastkurspolitikkens succes er problematisk - SHB. </headline>
<byline></byline>
<dateline></dateline>
<text>
<p> KØBENHAVN, 17 februar (Reuter) - Danmarks sunde økonomi og den stabile kronekurs er godt for obligationsmarkedet på kort sigt og kan måske endda føre til endnu en rentenedsættelse. Men på længere sigt er fastkurspolitikken på vej til at blive besejret af sin egen succes - til skade for obligationerne og med højere renter til følge. Det er budskabet fra Svenska Handelsbankens (SHB) afdeling i København i en ny analyse af Danmarks økonomi. </p>
<p> - Fastkurspolitikken og den svage tyske økonomi har holdt pengepolitikken for slap for længe. Det vil efterhånden føre til højere inflation og en forværring af betalingsbalancen, og før eller siden vil det ramme obligationsmarkedet, skriver SHB&apos;s cheføkonom Thomas Thygesen i prognosen. </p>
<p> Ifølge Thomas Thygesen er den økonomiske situation i Danmark i dag så gunstig, at en rentestigning snildt kan retfærdiggøres inden for rammerne af EMS-samarbejdet. </p>
<p> Nationalbanken kan isoleret stramme pengepolitikken ved at udvide det nuværende spænd mellem den danske og tyske reporente på 50 basispunkter og lade kronen styrkes mod den lave ende af det gældende +/-15 pcts. udsvingsbånd, mener han. </p>
<p> - Det ville tage presset af både væksten og inflationen, skriver cheføkonomen, der venter en vækst i BNP på 3,5 pct. i 1997. I 1998 venter banken en BNP-vækst på 3,0 pct. Begge skøn er opjusteret med 0,3 pct.point i forhold til prognosen fra november 1996. </p>
<p> I SHB tror man imidlertid ikke på at det vil ske. Nationalbanken forventes tværtimod at fortsætte fastkurspolitikken og forsøge af fastholde kronekursen omkring EMS-pariteten overfor D-marken på 3,8144 bl.a. ved hjælp af intervention i valtuamarkedet. Og det kan Nationalbanken have mange gode grunde til, mener Thomas Thygesen. </p>
<p> Nationalbanken kan nemlig med rette frygte, at hvis en styrkelse af kronen accepteres, når økonomien er god, må man også forvente en kronesvækkelse, når økonomien igen går dårligere. Og dermed vil resultatet af 15 års fastkurspolitik gå tabt, forklarer Thomas Thygesen, om det han kalder Nationalbankens pengepolitske dilemma. </p>
<p> - Hvis Nationalbanken er seriøs omkring fastkurspolitikken, vil pengepolitikken fortsat være rettet mod øget vækst i Europa, skønt Danmarks økonomiske situation klart har brug for en anderledes pengepolitik, hedder det i prognosen med henvisning til, at arbejdsløsheden i Danmark for første gang siden starten af 1970&apos;erne er lavere end den vesttyske. </p>
<p> Konsekvenserne af dette dilemma er stigende renter og udvidelse af rentespændet på lang sigt. </p>
<p> Således forventer SHB, at renten på den 10-årige statsobligation ved udgangen af året vil være omkring 7,50 pct. mod ca. 6,15 pct. i dag. Rentespændet til Tyskland vil samtidig udvides til over et pct.point mod nuværende knap 65 rentepunkter. </p>
<p> På kort sigt, mens Tyskland og Japan stadig kæmper med at få gang i deres økonomier, er situationen dog anderledes. I de kommende tre måneder forventer banken, at den 10-årige rente vil holde sig under 6,50 pct. og at det dansk-tyske rentespænd vil forblive under 70 basispunkter. </p>
<p> - Per Bech Thomsen (+45) 33 96 96 56. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-02-17"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-02-17"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-02-17"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-02-17"></editdetail></code></codes>
<codes class="bip:topics:1.0">
<code code="E11">
<editdetail action="confirmed" attribution="Reuters BIP Coding Group" date="1997-02-17"></editdetail></code>
<code code="E12">
<editdetail action="confirmed" attribution="Reuters BIP Coding Group" date="1997-02-17"></editdetail></code>
<code code="ECAT">
<editdetail action="confirmed" attribution="Reuters BIP Coding Group" date="1997-02-17"></editdetail></code>
<code code="M13">
<editdetail action="confirmed" attribution="Reuters BIP Coding Group" date="1997-02-17"></editdetail></code>
<code code="M131">
<editdetail action="confirmed" attribution="Reuters BIP Coding Group" date="1997-02-17"></editdetail></code>
<code code="M132">
<editdetail action="confirmed" attribution="Reuters BIP Coding Group" date="1997-02-17"></editdetail></code>
<code code="MCAT">
<editdetail action="confirmed" attribution="Reuters BIP Coding Group" date="1997-02-17"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-02-17"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>