<?xml version="1.0" encoding="UTF-8"?>

<newsitem date="1997-03-14" id="root" itemid="81461" xml:lang="da">
<title></title>
<headline> OK for bankansatte giver fleks-tid og 6,65 pct - RB. </headline>
<byline></byline>
<dateline></dateline>
<text>
<p> KØBENHAVN, 14 marts (Reuter) - Overenskomst-forhandlingerne mellem Finansforbundet og Finanssektorens Arbejdsgiverforening sluttede tidlig fredag morgen. </p>
<p> Forliget omfatter godt 50.000 ansatte i banker, sparekasser og realkreditinstitutter. De får en samlet lønstigning over den to-årige overenskomstperiode på 6,65 procent, hvor 4,37 procent i følge Finansforbundets beregninger går til generelle lønstigninger, 0,36 procent går til blandt andet pensionsforbedringer, og de sidste 1,92 procent er betaling for de fem omsorgsdage. </p>
<p> Første lønstigning på 1,20 procent falder 1. april i år, næste stigning på 0,7 procent falder 1. oktober i år, tredje stigning på 0,9 procent falder 1. april næste år, og sidste stigning på 1,57 procent falder 1.oktober næste år. </p>
<p> Af den sidste stigning er de 0,57 procent et led i den såkaldte reguleringsklausul, der sikrer, at de ansatte i ikke sakker bagud i forhold til lønstigningerne på det resterende private arbejdsmarked. </p>
<p> Samtidig hæves pensionsbidraget, så arbejdsgiverne indbetaler otte procent, og de ansatte står for en indbetaling på fire procent. På linie med de statsansattes overenskomst åbnes der også i bankverdenen for forsøg med nye lønformer. </p>
<p> Rammeaftalen er frivillig, men giver de medarbejdere, der måtte have lyst, mulighed for at blive aflønnet med en basisløn, samt tillæg for funktion og et personligt tillæg. Forsøgene kan træde i kraft fra 1. april næste år, og de skal gælde minimum to år. </p>
<p> Desuden er der lavet en rammeaftale for hjemmearbejde, som er udformet som en slags huskeliste blandt andet i forbindelse med forsikringsforhold. Og den aftale er baseret på frivillighed begge veje. Det vil sige, at ingen har krav på at arbejde hjemme, men kan på den anden side heller ikke pålægges at arbejde hjemme. </p>
<p> Bankerne holder fra 1. oktober i år åbent om lørdagen, og samtidig får kunderne mulighed for at ringe til en bankrådgiver alle ugens syv dage. </p>
<p> Til gengæld for den fleksible arbejdstid, har de ansatte fået fem omsorgsdage, som udmøntes med tre dage i 1998 og de resterende to dage i 1999. </p>
<p> Og lige præcis Finansforbundets krav om omsorgsdagene har været den største hurdle i forhandlingerne. </p>
<p> - Jeg er først og fremmest glad for, at vi har fået et forlig i hus. Samtidig vil jeg gerne erkende, at omsorgsdagene har været et problem for os, men vi har fået noget igen, nemlig lørdagsåbent, siger direktør i Finanssektorens Arbejdsgiverforening, Steen A. Rasmussen, til Ritzaus Bureau. </p>
<p> Både aftalen om lørdagsåbent og aftalen om de såkaldte telekoncepter, der blandt andet indebærer, at kunderne kan ringe til en bankrådgiver alle ugens syv dage, er betinget af frivillighed i forhold til de ansatte. </p>
<p> Overenskomsten præciserer nemlig, at maksimalt fem procent af en filials ansatte må arbejde om lørdagen, og samtidig det er helt op til den enkelte medarbejder, om han eller hun ønsker at søge en stilling som lørdags-eller søndagsansat. </p>
<p> Og det er en vigtig pointe, mener de bankansattes organisation Finansforbundet. </p>
<p> - Vi har fået lavet kraftige begrænsninger i, hvor mange, der må arbejde i weekenden. Og desuden skal den enkelte søge om at komme til at arbejde de dage. Det er et udtryk for netop den grad af medbestemmelse, som vi har ønsket, siger Finansforbundets formand, Søren Dalmark, til Ritzaus Bureau. </p>
<p> - Redaktionen (+45) 33 96 96 56. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-03-14"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-03-14"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-03-14"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-03-14"></editdetail></code></codes>
<codes class="bip:topics:1.0">
<code code="I814">
<editdetail action="confirmed" attribution="Reuters BIP Coding Group" date="1997-03-14"></editdetail></code>
<code code="I81402">
<editdetail action="confirmed" attribution="Reuters BIP Coding Group" date="1997-03-14"></editdetail></code>
<code code="I81403">
<editdetail action="confirmed" attribution="Reuters BIP Coding Group" date="1997-03-14"></editdetail></code>
<code code="I81501">
<editdetail action="confirmed" attribution="Reuters BIP Coding Group" date="1997-03-14"></editdetail></code>
<code code="IBNK">
<editdetail action="confirmed" attribution="Reuters BIP Coding Group" date="1997-03-14"></editdetail></code>
<code code="C42">
<editdetail action="confirmed" attribution="Reuters BIP Coding Group" date="1997-03-14"></editdetail></code>
<code code="CCAT">
<editdetail action="confirmed" attribution="Reuters BIP Coding Group" date="1997-03-14"></editdetail></code>
<code code="ECAT">
<editdetail action="confirmed" attribution="Reuters BIP Coding Group" date="1997-03-14"></editdetail></code>
<code code="GCAT">
<editdetail action="confirmed" attribution="Reuters BIP Coding Group" date="1997-03-14"></editdetail></code>
<code code="GJOB">
<editdetail action="confirmed" attribution="Reuters BIP Coding Group" date="1997-03-14"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-03-14"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>