<?xml version="1.0" encoding="UTF-8"?>

<newsitem date="1996-10-25" id="root" itemid="77139" xml:lang="da">
<title></title>
<headline> INGEN PRISKRIG PÅ ØST/VEST-TRAFIK - MOLS-LINIEN. </headline>
<byline></byline>
<dateline></dateline>
<text>
<p> KØBENHAVN, 25 oktober (Reuter) - Nedsættelsen af taksterne for at køre over Storebæltsforbindelsen vil ikke udløse nogen priskrig på trafikken mellem Øst-og Vestdanmark. Det siger direktør Preben Wolff fra Mols-Linien til Reuters Finans. </p>
<p> - Vi vil fastholde vores trafikgrundlag trods de lavere takster over Storebælt. Derfor tror jeg, at vi undgår en voldsom priskrig med Storebæltsforbindelsen, siger Preben Wolff. </p>
<p> Mols-Linien tog i sine beregninger forud for milliard-investeringen i fire nye færger, herunder to hurtigfærger samt opbygningen af havneanlæg forbehold for eventuelle ændringer i den oprindeligt annoncerede takststruktur over Storebælt. </p>
<p> - Vi har reduceret vores rejsetid med en time, og det vil Storebæltsforbindelsen også gøre. Vi forventer derfor, at hurtigfærgerne neutraliserer effekten af den hurtigere forbindelse over Storebælt på konkurrenceforholdet mellem Kattegat og Storebælt - trods de lavere priser, vurderer Preben Wolff. </p>
<p> I både Mols-Liniens og Trafikministeriets prognoser for trafikudviklingen mellem Øst-og Vestdanmark fra 1998 forudsættes, at der fortsat vil være 1,1-1,2 mio. personbiler, der fragtes over Kattegat. </p>
<p> - Det har trafikgrundlaget været de seneste fem-seks år, og det forventer vi også i fremtiden. Heraf har vi i øjeblikket 700.000 - et tal, vi regner med vil stige til 800.000 inden længe. Vi ser meget fortrøstningsfuldt på rederiets fremtid, understreger Preben Wolff. </p>
<p> Han anser rejsetiden som værende det absolut vigtigste konkurrenceparameter for trafikken mellem landsdelene. Dertil kommer, at timedriften over Kattegat er en tilstrækkelig høj frekvens til, at bilisterne ikke lokkes af Storebæltsforbindelsen uendeligt høje frekvens. </p>
<p> Mols-Linien vurderer, at færgeruterne tættere på Storebælt, som Cat-Link på ruten Århus-Kalundborg og Mercandia på Juelsminde-Kalundborg er langt mere udsat. Dog vil nye nedsættelser af prisen for at køre over Storebælt kunne true Mols-Liniens indtjening. </p>
<p> - Det kræver dog en markant prisjustering på yderligere 50-150 kr. i nedadgående retning. Det vil kunne mærkes, men nedsættelsen på 50 kr. til 200 kr. vil kun have marginal effekt, siger Preben Wolff. </p>
<p> Han frygter heller ikke eventuelle ensidige brændstofafgifter mod færgerederierne, der opererer i de indenlandske danske farvande. Sandsynligheden er langt større for, at afgifterne vil ramme bredt, og dermed neutraliserer denne eventuelle skævvridning af konkurrenceforholdet mellem færgefart og landstransport, påpeger Mols-Linien. </p>
<p> Desuden har det været på tale, at Cat-Link skulle anskaffe endnu hurtigere færger for på den måde at konkurrere med Mols-Linien. Den tror Preben Wolff ikke på. </p>
<p> - Det vil være dybt uøkonomisk. Når katamaranfærger sejler hurtigere end de nuværende 45-50 knob, stiger energiforbruget næsten lodret, siger Preben Wolff. </p>
<p> Han tilføjer, at Mols-Liniens to hurtigfærger efter forsinkelser nu opererer i timedrift siden slutningen af efterårsferien med meget gode resultater. </p>
<p> - Alle afgange er pænt belagt, og det er min klare fornemmelse, at antallet af overførte biler stiger støt uge for uge, siger Preben Wolff. </p>
<p> En returbillet til Mols-Liniens hurtigfærger koster i øjeblikket 395 kr. (/slj). </p>
<p> (c) Reuters Limited 1996. </p></text>
<copyright>(c) 1996 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1996-10-25"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1996-10-25"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1996-10-25"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1996-10-25"></editdetail></code></codes>
<codes class="bip:topics:1.0">
<code code="MOLDEN">
<editdetail action="confirmed" attribution="Reuters BIP Coding Group" date="1996-10-25"></editdetail></code>
<code code="STORDK">
<editdetail action="confirmed" attribution="Reuters BIP Coding Group" date="1996-10-25"></editdetail></code>
<code code="I502">
<editdetail action="confirmed" attribution="Reuters BIP Coding Group" date="1996-10-25"></editdetail></code>
<code code="I5020006">
<editdetail action="confirmed" attribution="Reuters BIP Coding Group" date="1996-10-25"></editdetail></code>
<code code="I74">
<editdetail action="confirmed" attribution="Reuters BIP Coding Group" date="1996-10-25"></editdetail></code>
<code code="ICRE">
<editdetail action="confirmed" attribution="Reuters BIP Coding Group" date="1996-10-25"></editdetail></code>
<code code="ITSP">
<editdetail action="confirmed" attribution="Reuters BIP Coding Group" date="1996-10-25"></editdetail></code>
<code code="C21">
<editdetail action="confirmed" attribution="Reuters BIP Coding Group" date="1996-10-25"></editdetail></code>
<code code="C31">
<editdetail action="confirmed" attribution="Reuters BIP Coding Group" date="1996-10-25"></editdetail></code>
<code code="C34">
<editdetail action="confirmed" attribution="Reuters BIP Coding Group" date="1996-10-25"></editdetail></code>
<code code="CCAT">
<editdetail action="confirmed" attribution="Reuters BIP Coding Group" date="1996-10-25"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1996-10-25"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>