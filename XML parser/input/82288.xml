<?xml version="1.0" encoding="UTF-8"?>

<newsitem date="1997-04-03" id="root" itemid="82288" xml:lang="da">
<title></title>
<headline> Afgift kan koste Mols-Linien 146 mio kr - forsker. </headline>
<byline></byline>
<dateline></dateline>
<text>
<p> KØBENHAVN, 3 april (Reuter) - En indførelse af energiafgifter på brændstof til fly og færger kan koste Mols-Linien ca. 146 mio. kr. om året. Det viser beregninger som trafik-og energiforsker Per Jørgensen fra Danmarks Tekniske Universitet har udført for Reuters Finans. </p>
<p> Per Jørgensen har stået for en stor del af beregningerne i en netop udsendt rapport fra Energimiljørådet om hurtigfærgers energiforbrug, og har derfor detailkendskab til Mols-Liniens brændstofforbrug. </p>
<p> Beregningerne er foretaget med udgangspunkt i den nuværende energi-og CO2-afgift på diesel, der er 2,39 kr. pr. liter. Det svarer til satserne i det forslag om afgifter på fly-og færgebrændstof, regeringen fremlagde i april 1995, men som blev stoppet af EU-kommissionen. </p>
<p> Beregningerne er udelukkende baseret på 1997-tal, da det først er i år, at Mols-Liniens to hurtigfærger vil være i drift hele året. Den første hurtigfærge Mai Mols blev således sat i drift i juli 1996, mens den anden, Mie Mols, blev sat ind i oktober 1996. </p>
<p> I alt regnes der med 16.200 afgange, hvilket er lidt færre end Mols-Liniens egne forventninger om ca. 17.000 årlige afgange. De 16.200 afgange fordeler sig med 10.200 afgange for hurtigfærgerne og 6.000 afgange for de to kombifærger Maren Mols og Mette Mols. </p>
<p> Baseret på de tal, vil en brændstofafgift ifølge Per Jørgensens beregninger betyde en årlig merudgift på 46,5 mio. kr. for de to kombifærger og 99,6 mio. kr. for de to hurtigfærger. I alt 146,1 mio. kr. </p>
<p> Forudsætningen for det resultat er dog, at trafikmængden opretholdes, hvilet den ifølge Per Jørgensen nok ikke gør. </p>
<p> Mols-Linien, der i 1996 havde overskud på 53,1 mio. kr., bliver sandsynligvis nødt til at sætte billetpriserne op, hvis brændstofafgiften indføres. Regnes der med en billetprisforøgelse på 32 pct. for hurtigfærgerne og 10 pct. for kombifærgerne, som der gøres i rapporten fra Energimiljørådet, vil Mols-Linien kunne miste omkring 15 pct. af trafikken på hurtigfærgerne og 5 pct. af trafikken på kombifærgerne, viser Per Jørgensens beregninger. </p>
<p> Holder de forudsætninger stik, vil Mols-Linien kunne begrænse sit årlige indkomsttab til omkring 35-40 mio. kr., vurderer trafik-og energiforskeren. </p>
<p> Energiafgifterne er endnu ikke en realitet, da EU&apos;s såkaldte mineraloliedirektiv hidtil har hindret den danske regering i at pålægge afgifter på fly-og færgebrændstof. </p>
<p> Efter dansk pres, har EU-kommissionen dog i sit nye udspil på energiafgiftsområdet lettet på låget foreslået, at energiafgifter tillades, når det gælder indenlandske fly-og færgeruter. </p>
<p> Det nye udspil blev i marts præsenteret for ministerrådet, hvor England modsatte sig. Spørgsmålet er dog, hvad en eventuel ny engelsk Labour-regering mener om EU-kommissionens forslag. </p>
<p> Energimiljørådet er ikke i tvivl om, at energiafgifterne hurtigst muligt bør indføres. Rådet, der blev oprettet i august 1996, er uafhængigt og skal rådgive regeringen og Folketinget. </p>
<p> - Det er Energimiljørådets opfattelse, at trafik med hurtigfærger bør begrænses mest muligt, og at regeringen bør sikre, at der ikke indsættes nye hurtigfærger. Danmark bør satse hårdt på ændring af EU&apos;s regler, så det er muligt at pålægge færger og fly brændstofafgifter, idet den nuværende afgiftsfritagelse direkte modvirker realiseringen af Energi 21&apos;s målsætning, skrev Energimiljørådet den 20. marts i en pressemeddelelse og henviste til regeringens handlingsplan, der bærer navnet Energi 21. </p>
<p> Hos Bilfærgernes Rederiforening har direktør Morten Pontoppidan tidligere kaldt en indførelse af afgifterne en dødsdom over dansk færgefart. </p>
<p> - Fremsættes forslaget, svarer det til at lukke færgefart i danske farvande, sagde Morten Pontoppidan til Reuters Finans i marts. </p>
<p> Sent torsdag eftermiddag var det endnu ikke lykkedes Reuters Finans at få en kommentar fra Mols-Liniens ledelse. </p>
<p> - Stig Ørskov Pedersen (+45) 33 96 96 59. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-04-03"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-04-03"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-04-03"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-04-03"></editdetail></code></codes>
<codes class="bip:topics:1.0">
<code code="MOLDEN">
<editdetail action="confirmed" attribution="Reuters BIP Coding Group" date="1997-04-03"></editdetail></code>
<code code="I74">
<editdetail action="confirmed" attribution="Reuters BIP Coding Group" date="1997-04-03"></editdetail></code>
<code code="ITSP">
<editdetail action="confirmed" attribution="Reuters BIP Coding Group" date="1997-04-03"></editdetail></code>
<code code="C15">
<editdetail action="confirmed" attribution="Reuters BIP Coding Group" date="1997-04-03"></editdetail></code>
<code code="C151">
<editdetail action="confirmed" attribution="Reuters BIP Coding Group" date="1997-04-03"></editdetail></code>
<code code="CCAT">
<editdetail action="confirmed" attribution="Reuters BIP Coding Group" date="1997-04-03"></editdetail></code>
<code code="E21">
<editdetail action="confirmed" attribution="Reuters BIP Coding Group" date="1997-04-03"></editdetail></code>
<code code="E211">
<editdetail action="confirmed" attribution="Reuters BIP Coding Group" date="1997-04-03"></editdetail></code>
<code code="ECAT">
<editdetail action="confirmed" attribution="Reuters BIP Coding Group" date="1997-04-03"></editdetail></code>
<code code="EEC">
<editdetail action="confirmed" attribution="Reuters BIP Coding Group" date="1997-04-03"></editdetail></code>
<code code="GCAT">
<editdetail action="confirmed" attribution="Reuters BIP Coding Group" date="1997-04-03"></editdetail></code>
<code code="GENV">
<editdetail action="confirmed" attribution="Reuters BIP Coding Group" date="1997-04-03"></editdetail></code>
<code code="GRISK">
<editdetail action="confirmed" attribution="Reuters BIP Coding Group" date="1997-04-03"></editdetail></code>
<code code="OCAT">
<editdetail action="confirmed" attribution="Reuters BIP Coding Group" date="1997-04-03"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-04-03"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>