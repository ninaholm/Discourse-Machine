<?xml version="1.0" encoding="UTF-8"?>

<newsitem date="1997-07-01" id="root" itemid="85318" xml:lang="da">
<title></title>
<headline> Novo ser ny insulin-vækst i USA om to år - dir. </headline>
<byline></byline>
<dateline></dateline>
<text>
<p> KØBENHAVN, 1 juli (Reuter) - Bølgerne efter den seneste nyhed indenfor behandling af sukkersyge, Warner-Lambert&apos;s Rezulin, vil først lægge sig om et par år. Novo Nordisks insulinsalg i USA vil derfor ikke vokse igen før mod slutningen af dette årti, vurderer koncerndirektør, Lars Rebien Sørensen, der har ansvaret for Novo Nordisks lægemiddelsalg. </p>
<p> - Vi forventer, at der går et par år, inden produktet (Rezulin, red.) har fundet sin niche, og volumenvæksten i USA tager til igen, siger Lars Rebien Sørensen. </p>
<p> Rezulin er et nyt oralt antidiabetikum, der øger kroppens modtagelighed for insulin. Det kan reducere behovet for insulin udefra for Type 2 diabetespatienter, der aftager to-tredjedele af Novo Nordisks insulinproduktion. </p>
<p> Lægemidlet blev godkendt af de amerikanske sundhedsmyndigheder, FDA, i slutningen af januar i år, og Warner-Lambert forventer, at salget skal stige til milliarder af US-dollars. </p>
<p> Glaxo-Wellcome skal stå for salget i Europa og forventer at få grønt lys i 1998. </p>
<p> Lars Rebien Sørensen pointerer, at Rezulin ikke er det første produkt af sin art. Bristol-Myers Squibb lancerede for nogle år siden tyske Mercks Metformin i USA, der ligeledes nedsætter kroppens modstand mod insulin. Det gav et midlertidigt tilbageslag i væksten på det amerikanske insulinmarked på et par år. </p>
<p> - Det er vores forventning, at det samme vil ske med Rezulin, siger Lars Rebien Sørensen. </p>
<p> Han henviser til faldet i de årlige vækstrater i USA i de første to år efter lanceringen af Metformin til 0-1 pct. fra omkring fem pct. </p>
<p> Novo Nordisk vil om et halvt år være i stand til at sætte mere præcise skøn på, hvad det nye diabetesmiddel kommer til at betyde for Novo Nordisks insulinforretning. Lars Rebien Sørensen påpeger dog, at Novo Nordisk ikke har den stærkeste position på det amerikanske marked. </p>
<p> - Det her bliver først og fremmest et fænomen i USA, så det kommer til at påvirke Eli Lilly mest. I USA koncentrerer vi os om at opgradere markedet fra hætteglas til pennesystemer. Det giver ikke mere volumen på kort sigt, men det giver patienterne bedre behandlingsformer, siger Lars Rebien Sørensen. </p>
<p> Novo Nordisk er mere fortrøstningsfuld, når det gælder Rezulins kommende entré på det europæiske marked, der med Metformins 20-årige tilstedeværelse i højere grad er tilpasset. Lars Rebien Sørensen tror, at Rezulin får størst effekt for Novo Nordisks forretning i USA. </p>
<p> Danskerne har netop sendt deres eget orale antidiabetikum, NovoNorm, til registrering i både USA og i Europa, så det sandsynligvis kan markedsføres i slutningen af næste år eller i begyndelsen af 1999. </p>
<p> Novo Nordisk forventer, at NovoNorm bliver det mest effektive orale antidiabetikum på markedet. NovoNorm virker anderledes end de øvrige produkter ved at stimulere udskilningen af insulin fra bugspytkirtlens beta-celler. </p>
<p> Men den danske medicinalkoncerns forskere er tilmed kommet langt med de såkaldte &quot;sensitizers&quot;, der er formlen bag både Rezulins og Metformins nedsættelse af kroppens modstand mod insulin. I samarbejde med et indisk selskab, Dr. Reddy&apos;s, har Novo Nordisk i dyreforsøg fundet frem til sådanne &quot;sensitizers&quot;, der er op mod 100 gange mere potente end Rezulin og Metformin. </p>
<p> Lars Rebien Sørensen forventer, at Dr. Reddy&apos;s starter kliniske forsøg i 1997 med de fundne &quot;sensitizers&quot;. </p>
<p> Flere aktienalytikere, herunder Lehman Brothers ser de nye orale antidiabetika som en trussel mod Novo Nordisks insulinforretning, der derfor ikke forventes at se samme vækstrater i de kommende år. </p>
<p> I sit seneste kvartalsregnskab skrev Novo Nordisk, at introduktionen af nye orale antidiabetika til behandling af Type 2 diabetes &quot;i et mindre omfang kan påvirke væksten i salget af insulin negativt på kortere sigt&quot;. </p>
<p> Novo Nordisks salg indenfor Diabetes Care steg i første kvartal med syv pct. til 1,9 mia. kr., men det blev dog til et fald i det amerikanske salg på seks pct. </p>
<p> - Søren Linding Jakobsen (+45) 33 96 96 53. </p>
<p> (c) Reuters Limited 1997. </p></text>
<copyright>(c) 1997 Reuters Limited</copyright>
<metadata>
<codes class="bip:countries:1.0">
<code code="DEN">
<editdetail action="confirmed" attribution="Reuters BIP Coding Group" date="1997-07-01"></editdetail></code>
<code code="EUR">
<editdetail action="confirmed" attribution="Reuters BIP Coding Group" date="1997-07-01"></editdetail></code>
<code code="EURZ">
<editdetail action="confirmed" attribution="Reuters BIP Coding Group" date="1997-07-01"></editdetail></code>
<code code="NAMZ">
<editdetail action="confirmed" attribution="Reuters BIP Coding Group" date="1997-07-01"></editdetail></code>
<code code="SCANDZ">
<editdetail action="confirmed" attribution="Reuters BIP Coding Group" date="1997-07-01"></editdetail></code>
<code code="USA">
<editdetail action="confirmed" attribution="Reuters BIP Coding Group" date="1997-07-01"></editdetail></code>
<code code="USAZ">
<editdetail action="confirmed" attribution="Reuters BIP Coding Group" date="1997-07-01"></editdetail></code>
<code code="USW">
<editdetail action="confirmed" attribution="Reuters BIP Coding Group" date="1997-07-01"></editdetail></code>
<code code="WEURZ">
<editdetail action="confirmed" attribution="Reuters BIP Coding Group" date="1997-07-01"></editdetail></code></codes>
<codes class="bip:topics:1.0">
<code code="GLXO">
<editdetail action="confirmed" attribution="Reuters BIP Coding Group" date="1997-07-01"></editdetail></code>
<code code="NOVO">
<editdetail action="confirmed" attribution="Reuters BIP Coding Group" date="1997-07-01"></editdetail></code>
<code code="WARLA">
<editdetail action="confirmed" attribution="Reuters BIP Coding Group" date="1997-07-01"></editdetail></code>
<code code="I25">
<editdetail action="confirmed" attribution="Reuters BIP Coding Group" date="1997-07-01"></editdetail></code>
<code code="I257">
<editdetail action="confirmed" attribution="Reuters BIP Coding Group" date="1997-07-01"></editdetail></code>
<code code="C21">
<editdetail action="confirmed" attribution="Reuters BIP Coding Group" date="1997-07-01"></editdetail></code>
<code code="C31">
<editdetail action="confirmed" attribution="Reuters BIP Coding Group" date="1997-07-01"></editdetail></code>
<code code="C312">
<editdetail action="confirmed" attribution="Reuters BIP Coding Group" date="1997-07-01"></editdetail></code>
<code code="CCAT">
<editdetail action="confirmed" attribution="Reuters BIP Coding Group" date="1997-07-01"></editdetail></code></codes>
<dc element="dc.publisher" value="Reuters Holdings Plc"></dc>
<dc element="dc.datepublished" value="1997-07-01"></dc>
<dc element="dc.source" value="Reuters - Nyheder på dansk"></dc>
<dc element="dc.creator.location" value=""></dc>
<dc element="dc.creator.location.country.name" value=""></dc></metadata></newsitem>